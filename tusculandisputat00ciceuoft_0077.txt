18—20.] Ι BooK 111. anP. 8, 9. 69

quit, quod est ignaviae, nec qui propter avaritiam clam
depositum non reddidit, quod est injustitiae, nec qui
propter temeritatem male rem gessit, quod est stultitiae,
fruyi appellari solet: eo tres virtutes, fortitudinem,
justitiam, prudentiam, frugalitas complexa est (etsi hoc
quidem commune est virtutum; omnes enim inter se
nexae et jugatae sunt); reliqua igitur est, quarta virtus
ut sit, ipsa frugalitas· Ejus enim videtur esse proprium,
motus animi appetentes regere et sedare semperque ad-
versantem libidini moderatam in omni re servare con·

stantiam3 cui contrarium vitium nequitia dicitur. Fru- 18

ιᾳαῖίίαε. ut opinor, a fraqe, qua nihil melius e terra;
nequitia ab eo (etsi erit hoc fortasse durius3 sed tempte-
mus ; lusisse putemur, si nihil sit> ab eo, quod nequic-
quam est in tali homine 3 ex quo idem nihil dicitur.—
Qui sit frugi igitur, vel, si mavis, moderatus et tempe-
rans, eum necesse est esse constantem3 qui autem con-
stans, quietum3 qui quietu8‚ perturbatione omni vacuum;
ergo etiam aegritudine. Et sunt illa sapientis. Aberit
igitur a sapiente aegritudo.

IX. Itaque non inscite Heracleotes Dionysius ad ea
disputat, quae apud Homerum Achilles queritur hoc, ut
opinor, modo :

Corque meum penitus turgescit tristibus iris,
Quum decore atque omni me orbatum laude recordor.

Num manus affecta recte est, quum in tumore est? aut
num aliud quodpiam membrum tumidum ac turgidum
non vitiose se habet? Sic igitur inflatus et tumens ani-
mus in vitio est. Sapientis autem animus semper vacat
vitio, numquam turgescit, numquam tumet3 at iratus
animus ejusmodi est ; numquam igitur sapiens irascitur.
Nam si irascitur, etiam concupiscit. Proprium est enim
irati, cupere, a quo laesus videatur, ei quam maximum
dolorem inurere. Qui autem id concupierit, eum necesse
est, si id consecutus sit, magno opere laetari. Ex quo
fit, ut alieno malo gaudeat. Quod quoniam non cadit
in sapientem, ne ut irascatur quidem cadit. Sin autem
caderet in sapientem aegritudo, caderet etiam iracundia.
Qua quoniam vacat, aegritudine etiam vacabit.

19

Etenim si sapiens in aegritudinem incidere posset, 20

posset etiam in misericordiam, posset in invidentiam.

