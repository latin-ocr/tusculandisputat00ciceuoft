112 TUSCULAN DisvaArious. [62—64.

sit vitiosa ipsa commotio. Constantem enim quendam
volumus, sedatum, gravem, humana omnia prementem
illum esse, quem magnanimum et fortem virum dicimus.
Talis autem nec maerens nec timens nec cupiens nec
gestiens esse quisquam potest. Eorum enim haec sunt,
qui eventus humanos superiores quam suos animos esse
dicunt. ·

62 XXIX. Quare omnium philosophorum, ut ante dixi,
una ratio est medendi, ut nihil, quale sit illud, quod
perturbet animum, sed de ipsa sit perturbatione di-
cendum. Itaque primum in ipsa cupiditate, quum id
solum agitur, ut ea tollatur, non est quaerendum, bonum
illud necne sit, quod libidinem moveat, sed libido ipsa
tollenda est, ut, sive, quod honestum est, id sit summum
bonum, sive voluptas, sive horum utrumque conj unctum,
sive tria illa genera bonorum, tamen, etiam si virtutis
ipsius vehementior appetitus sit, eadem sit omnibus ad
deterrendum adhibenda oratio. Continet autem omnem
sedationem animi humana in conspectu posita natura,
quae quo facilius expressa cernatur, explicanda est ora-

63 tione communis condicio lexque vitae. Itaque non sine
caussa, quum Orestem fabulam doceret Euripides, primos
tris versus revocasse dicitur Socrates z

Neque tdm terribilis ulla fando oratio est

Nec sors nec ira coe'litum invectum malum,
Quod non natura humana patiendo efferat.

Est autem utilis ad persuadendum, ea, quae acciderint,
ferri et posse et oportere, enumeratio eorum, qui tule-
runt. Etsi aegritudinis sedatio et hesterna disputatione
explicata est et in Consolationis libro, quem in medio
(non enim sapientes eramus) maerore et dolore conscrip-
simus3 quodque vetat Chrysippus, ad recentes quasi
tumores animi remedium adhibere, id nos fecimus, natu-
raeque vim attulimus, ut magnitudini medicinae doloris
magnitudo concederet.

64 XXX. Sed aegritudini, de qua satis est disputatum,
finitimus est metm, de quo pauca dicenda sunt. Est
enim metuS, ut aegritudo praesentis, sic ille futuri mali.
Itaque nonnulli aegritudinis partem quandam metum
esse ‹licebant3 alii autem metum praemolestiam appella·
bant, quod esset quasi dux consequentis molestiae.
Quibus igitur rationibus instantia feruntur, eisdem con·

