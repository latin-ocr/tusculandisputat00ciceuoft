119. 1—3.] BOOK 1. enar. 49. BOOK 11. CHAP. 1. 41

fecto fuit quaedam vis, quae generi consuleret humano
nec id gigneret aut aleret, quod, quum exanclavisset
omnes labores, tum incideret in mortis malum sempi-
ternum. Portum potius paratum nobis et perfugium
putemus! Quo utinam velis passis pervehi liceat! Sin 119
reflantibus ventis rejicimur, tamen eodem paullo tardius
referamur necesse est. Quod autem omnibus necesse
est, idne miserum esse uni potest ?—Habes epilogum,

ne quid praetermissum aut relictum putes.

A. Ego vero 3 et quidem fecit etiam iste me epilogus
firmiorem. M. Optime, inquam. Sed nunc quidem
valetudini tribuamus aliquid; cras autem et quot dies
erimus in Tusculano, agamus haec et ea potissimum,
quae levationem habeant aegritudinum, formidinum, cupi-
ditatum : qui omni e philosophia est fructus uberrimus.

LIBER SECUNDUS.

I. NEOPTOLEMUS quidem apud Ennium philosophari sibi l
ait necesse esse, sed paucis; nam omnino haud placere.
Ego autem, Brute, necesse mihi quidem esse arbitror
philosophari ς nam· quid possum, praesertim nihil agens,
agere melius? sed non paucis, ut ille. Difficile est
enim in philosophia pauca esse ei nota, cui non sint aut
pleraque aut omnia. Nam nec pauca nisi e multis eligi
possunt, nec, qui pauca perceperit, non idem reliqua
eodem studio persequetur. Sed tamen in vita occupata 2
atque, ut Neoptolemi tum erat, militari pauca ipsa mul-
tum saepe prosunt et ferunt fructus, si non tantos, quanti
ex universa philosophia percipi possunt, tamen eos,
quibus aliqua ex parte interdum aut cupiditate aut
aegritudine aut metu liberemur. Velut ex ea disputa-
tione, quae mihi nuper habita est in Tusculano, magna
videbatur mortis effecta contemptio, quae non minimum
valet ad animum metu liberandum. Nam qui id, quod
vitari non potest, metuit, is vivere animo quieto nullo
modo potest 3 sed qui, non modo quia necesse est
mori, verum etiam quia nihil habet mom, quod sit hor-
rendum, mortem non timet, magnum is sibi praesidium

ad beatam vitam comparat. Quamquam non sumus 3
E 3

