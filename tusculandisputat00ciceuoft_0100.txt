92 TUSCULAN DISPUTATIONS. [2—4.

publica liberata. Nec vero hic locus est, ut de moribus
institutisque majorum et disciplina ac temperatione civi-
tatis loquamur3 aliis haec locis satis accurate a nobis
dicta sunt, maximeque in iis sex libr-is, quos de republica

2 scripsimus. Hoc autem loco consideranti mihi studia
doctrinae multa sane occurrunt, cur ea quoque arcessita
aliunde neque solum expetita, sed etiam conservata et
culta videantur. Erat enim illis paene in conspectu
praestanti sapientia et nobilitate Pythagoras, qui fuit in
Italia temporibus iisdem, quibus L. Brutus patriam
liberavit, praeclarus auctor nobilitatis tuae. Pythagorae
autern doctrina quum longe lateque flueret, permanavisse
mihi videtur in banc civitatem, idque quum conjectura
probabile est, turn quibusdam etiarn vestigiis indicatur.
Quis enim est, qui putet, quum floreret in Italia Graecia
potentissimis et maximis urbibus, ea quae magna dicta
est, in iisque primum ipsius Pythagorae, deinde postea
Pythagoreorum tantum nomen esset, nostrorum hominum

3 ad eorum doctissimas voces aures clausas fuisse? Quin
etiam arbitror, propter Pythagoreorum admirationem
Numam quoque regem Pythagoreum a posterioribus
existimatum. Nam quum Pythafrorae disciplinam et
instituta cognoscerent regisque ejus aequitatem et sa-
pientiam a majoribus suis accepissent, aetates autem et
tempora ignorarent propter vetustatem· eum, qui sa-
pientia excelleret, Pythagorae auditorem crediderunt
fuisse.

II. Et de conjectura quidem haetenus. Vestigia
autem Pythagoreorum quamquam multa colligi possunt,
paucis tamen utemur, quoniam non id agitur hoc tempore.
Nam quum carminibus soliti illi esse dicantur et prae-
cepta quaedam occultius tradere et mentes suas a cogi-
tationum intentione cantu fidibusque ad tranquillitatem
traducere : gravissimus auctor in Originibus dixit Cato,
morem apud majores hunc epularum fuisse, ut deinceps,
qui accubarent, canerent ad tibiam clarorum virorum
laudes atque virtutes. Ex quo perspicuum est, et cantus

4 tum fuisse rescriptos vocum sonis et carmina. Quam-
quam id quidem etiam xu tabulae declarant, condi jam
tum solitum esse carmen : quod ne liceret fieri ad alterius
injuriam, lege sanxerunt. Nec vero illud non eruditorum
temporum argumentum est, quod et deorum pulvinaribus

