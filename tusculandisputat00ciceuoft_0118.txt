110 TUSCULAN DISPUTATonS. [57—59.

habeat. Qui id approbari possit, aegritudinem suscipere
pro experientia, si quid habere velis? nam solum habere

57 velle summa dementia est. Mediocritates autem ma-
lorum quis laudare recte possit? Quis enim potest, in
quo libido cupiditasve sit, non libidinosus et cupidus
esse? in quo ira, non iracundus? in quo angor, non
anxius? in quo timor, non timidus? Libidinosum
igitur et iracundum et anxium et timidum censemus
esse sapientem? De cujus excellentia multa quidem
dici quamvis fuse lateque possunt3 sed brevissime illo
modo, sapientiam esse rerum divinarum et humanarum
scientiam cognitionemque, quae cujusque rei caussa sit.
Ex quo efficitur, ut divina imitetur, humana omnia infe·
riora virtute ducat. ln hanc tu igitur, tamquam in
mare, quod est ventis subjectum, perturbationem cadere
tibi dixisti videri? Quid est, quod tantam gravitatem
constantiamque perturbet? an improvisum aliquid ant
repentinum ’ἶ quid potest accidere tale ei, cui nihil, quod
homini evenire possit, praemeditatum non sit? Nam
quod aiunt, nimia resecari oportere, naturalia relinqui3
quid tandem potest esse naturale, quod idem nimium
esse possit? Sunt enim omnia ista ex errorum orta
radicibus, quae evellenda et extrahenda penitus, non cir-
cumcidenda nec amputanda sunt.

58 XXVII. Sed quoniam suspicor, te non tam de sa-
piente quam de te ipso quaerere (illum enim putas omni
perturbatione liberum esse, te vis): videamus, quanta
sint, quae a philosophia remedia morbis animorum adhi-
beantur. Est enim quaedam medicina certe, nec tam
fuit hominum generi infensa atque inimica natura, ut
corporibus tot res salutares, animis nullam invenerit, de
quibus hoc etiam est merita melius, quod corporum ad-
jumenta adhibentur extrinsecus, animorum salus inclusa
in his ipsis est. Sed quo major est in eis praestantia et
divinior, eo majore indigent diligentia. Itaque bene
adhibita ratio cernit, quid optimum sit3 neglecta multis

59 implicatur erroribus. Ad te igitur mihi jam convertenda
omnis oratio est. Simulas enim quaerere te de sapiente3
quaeris autem fortasse de te.

Earum igitur perturbationum, quas exposui, variae
sunt curationes. Nam neque omnis aegritudo una ra-
tione sedatur. Alia cst enim lugenti, alia miseranti aut

