72, 73.] Boou 111. cuAP. 29, 30. 87

apud Sophoclem, qui Telamonem antea de Ajaeis morte
consolatus esset, is quum audivisset de suo, fractus est.
’ De cujus commutata mente sic dicitur:

Nec ve'ro tanta praeditus sapientia

Quisquam est, qui aliorum aerumnam dictis allevans
Non idem, quum fortuna mutata impetum
Comei-tat, clade subita frangatur sua,

Ut illa ad alios dicta et praecepta excidant.

Haec quum disputant, hoc student efficere, naturae ob-
sisti nullo modo posse; ii tamen fatentur, graviores
aegritudiues suscipi, quam natura cogat. Quae est igitur
amentia? ut nos quoque idem ab illis requiramus.

Sed plures sunt caussae suscipiendi doloris. Primum
illa opinio mali, quo viso atque persuaso aegritudo inse-
quitur necessario; deiude etiarn gratum mortuis se facere,
si graviter eos lugeant, arbitrantur. Accedit superstitio
muliebris quaedam: existimant enim, diis immortalibus
se facilius satisfacturos, si eorum plaga perculsi afflictos
se et stratos esse fateantur. Sed haec inter se quam re-
pugnent, plerique non vident. Laudant enim eOS, qui
aequo animo 1noriantur3 qui alterius mortem aequo
animo ferant, eos putant vituperandos. Quasi fieri ullo
modo possit, quod in amatorio sermone dici solet, ut
quisquam plus alterum diligat quam se. Praeclarum
illud est et, si quaeris, rectum quoque et verum, ut eos,
qui nobis carissimi esse debeant, aeque ac uosmet ipsos
amemus3 ut vero plus, fieri nullo pacto potest. Ne
optandum quidem est in amicitia, ut me ille plus quam
se, ego illum plus quam me ; perturbatio vitae, si ita sit,
atque officiorum omnium consequatur.

XXX. Sed de hoc alias; nunc illud satis est, non
attribuere ad amissionem amicorum miseriam nostram,
ne illos plus, quam ipsi velint, si sentiant, plus certe,
quam nosmet ipsos, diligamus.

Nam quod aiunt, plerosque consolationibus nibil levari,
adjunguntque‚ consolatores ipsos confiteri se miseros,
quum ad eos impetum suum fortuna converterit: utrum-
que dissolvitur. Sunt enim ista non naturae vitia, sed
culpae. Stultitiam autem accusare quamvis copiose licet.
Nam et qui non levantur, ipsi ad se miseriam invitant,
et qui suos casus aliter ferunt, atque ut auctores aliis
ipsi fuerunt, non sunt vitiosiores, quam fere plerique,

1 2

