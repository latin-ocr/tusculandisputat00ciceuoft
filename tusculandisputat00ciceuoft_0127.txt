84.1—3.] BOOK 1v. anP. 38. BOOK v. anP. 1. 119

Sed et aegritudinis et reliquorum animi morborum una
sanatio est, omnes opinabiles esse et voluntarios, ea
’ reque suscipi, quod ita rectum esse videatur. Hunc
errorem, quasi radicem malorum omnium, stirpitus phi-
⁷ Iosophia se extracturam pollicetur. Demus igitur nos 84
huic excolendos patiamurque nos sanari. His enim
malis insidentibus, non modo beati, sed ne sani quidem
esse possumus. Aut igitur negemus, quicquam ratione
confici, quum contra nihil sine ratione recte fieri possit,
aut, quum philosophia ex rationum collatione constet,
ab ea, si et boni et beati volumus esse, omnia adjumenta
et auxilia petamus bene beateque vivendi.

LIBER QUINTUS.

I. QUINTUS hic dies, Brute, finem faciet Tusculanarum 1
disputationum, quo die est a nobis ea de re, quam tu ex
omnibus maxime probas, disputatum. Placere enim
tibi admodum, sensi et ex eo libro, quem ad me accura-
tissime scripsisti, et ex multis sermonibus tuis, virtutem
ad beate vivendum se ipsa esse contentam. Quod etsi
difficile est probatu propter tam varia et tam multa tor-
menta fortunae, tale tamen est, ut elaborandum sit, quo
facilius probetur3 nihil est enim omnium, quae in phi-
losophia tractantur, quod gravius magnificentiusque
dicatur. Nam quum ea caussa impulerit θος, qui primi 2
se ad philosophiae studium contulerunt, ut, omnibus
rebus posthabitis, totos se in optimo vitae statu exqui-
rendo collocarent: profecto spe beate vivendi tantam in
eo studio curam operamque posuerunt. Quodsi ab iis
inventa et perfecta virtus est et si praesidii ad beate
vivendum in virtute satis est: quis est, qui non prae-
clare et ab illis positam et a nobis susceptam operam
philosophandi arbitretur? Sin autem virtus subjecta
sub varios incertosque casus famula fortunae est nec
tantarum virium est, ut se ipsa tueatur: vereor, ne non
tarn virtutis fiducia nitendum nobis ad spem beate
vivendi, quam vota facienda videantur. Equidem eos 3
casus, in quibus me fortuna vehementur exercuit, mecum

