38—4o.] BOOK 1. GHAP. 17. 13

quo sunt mulierculae et pueri, movetur audiens tam
grande carmen :

Adsum atque advenio Acherunte vix, via alta atque ardua,
Per speluncas, saxis structas esperis, pendentibus,
Maxumis, ubi rigida. constat crassa caligo inferum ;

tantumque valuit error, qui mihi quidem jam sublatus
videtur, ut, corpora cremata quum scirent, tamen ea fieri
apud inferos fingerent, quae sine corporibus nec fieri
possent nec intelligi. Animos enim per se ipsos viventes
non poterant mente complecti3 formam aliquam figu-
ramque quaerebant. Inde Homeri tota νεκυία, inde ea,

quae meus amicus Appius νεκυομαντεῖα faciebat3 inde in
vicinia nostra Averni laem,

Unde animae excitentur obscura umbra, aperto ex ostio
Altae Acheruntis, falso sanguine, mortuorum imagines.

Has tamen imagines loqui volunt, quod fieri nec sine
lingua nec sine palato nec sine faucium, laterum, pulmo-
num vi et figura potest. Nihil enim animo videre pote-
rant3 ad oculos omnia referebant. Magni autem est 38
ingenii, sevocare mentem a sensibus et cogitationem ab
consuetudine abducere. Itaque credo equidem etiam
alios tot seculis, sed, quod litteris exstet, Pherecydes
Syrius primus dixit, animos esse hominum sempiternos,
antiquus sane: fuit enim meo regnante gentili. Hanc
opinionem discipulus ejus Pythagoras maxime confirma-
vit: qui, quum Superbo regnante in Italiam venisset,
tenuit magnam illam Graeciam quum honore et disciplina,
tum etiam auctoritate, multaque secula postea sic viguit
Pythagoreorum nomen, ut nulli alii docti viderentur.
XVII. Sed redeo ad antiquos. Rationem illi sen-
tentiae suae non fere reddebant, nisi quid erat numeris
aut descriptionibus explicandum. Platonem ferunt, ut 39
Pythagoreos cognosceret, in Italiam venisse et didicisse
Pythagorea omnia, primumque de animorum aeternitate
non solum sensisse idem, quod Pythagoram, sed ratio-
nem etiam attulisse. Quam, nisi quid dicis, praeter-
mittamus et hanc totam spem immortalitatis relinquamus.
A. An tu, quum me in summam exspectationem ad-
duxeris, deseres? Errare mehercule malo cum Platone,
quem tu quanti facias scio et quem ex tuo ore admiror,
quam eum istis vera sentire. M. Macte virtute! ego 40
c

