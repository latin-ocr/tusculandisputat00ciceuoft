12 Tuscum-N msrurAnons. [33—37.

33 patria offeret ad mortem. Licuit esse otioso Themistocli,

34

35

36

licuit Epaminondae, licuit, ne et vetera et externa quae-
ram, mihi; sed, nescio quo modo, inhaeret in mentibus
quasi seculorum quoddam augurium futurorum, idque in
maximis ingeniis altissimisque animis et exsistit maxime
et apparet facillime. Quo quidem dempto, quis tam
esset amens, qui semper iu laboribus et periculis vi-
veret ’ἐ

Loquor de principibus3 quid poetae? nonne post
mortem nobilitari volunt? unde ergo illud ’ξ

Adspicite, o cives, senis Enni imaginis formam.
Hic vostrum panxit maxuma facta patrum.

Mercedem gloriae flagitat ab iis, quorum patres affecerat
gloria3 idemque:

Nemo me lacrumis decoret nec funera fletu
ο Faxit. Cur ’ἐ volito vivus per ora virum.

Sed quid poetas ’ἶ Opifices post mortem nobilitari volunt.
Quid enim Phidias sui similem speciem inclusit in clypeo
Minervae, quum inscribere non liceret? Quid nostri
philosophi? nonne in his libris ipsis, quos scribunt de
contemnenda gloria, sua nomina inscribunt ’ἰ

Quodsi omnium consensus naturae vox est, omnesque,x
qui ubique sunt, consentiunt, esse aliquid, quod ad eos
pertineat, qui vita cesserint: nobis quoque idem existi-
mandum est. Et si, quorum aut ingenio aut virtute
animus excellit, eos arbitrabimur, quia natura optima
sint, cernere naturae vim maxime: veri simile est,
quum optimus quisque maxime posteritati serviat,
esse aliquid, cujus is post mortem sensum sit habi-
turuS.

XVI. Sed ut deos esse natura opinamur, qualesque
sint, ratione cognoscimus: sic permanere animos arbi-
tramur consensu nationum =omnium3 qua in sede maneant,
qualesque sint, ratione discendum est. Cujus ignoratio
finxit inferos easque formidines, quas tu contemnere non
sine caussa videbare. In terram enim cadentibus corpo·
ribus, iisque humo tectis, e quo dictum est humari, sub
terra censebant reliquam vitam agi mortuorum. Quam
eorum opinionem magni errores consecuti sunt, quos

37 auxerunt po'etae. Frequens enim consessus theatri, in

