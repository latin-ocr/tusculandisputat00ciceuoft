32 TUSCULAN Disru'rA'noNs. [94—96.

querare, si repetit, quum vult? ea enim conditione ac—
ceperas. Iidem, si puer parvus occidit, aequo animo
ferendum putant, si vero in cunis, ne querendum quidem.
Atqui ab hoc acerbius exegit natura, quod dederat.
Nondum gustaverat, inquit, vitae suavitatem3 hic autem
Jam sperabat magna, quibus frui coeperat. Atid quidem
ipsum in ceteris rebus melius putatur, aliquam partem,
quam nullam, attingere3 cur in vita secus? Quamquam
non male ait Callimachus, multo soepius lacrimasse Pria-
mum quam Troilum. Eorum autem, qui exacta aetate
94 moriuntur, fortuna laudatur. Cur? Nam, reor, nullis,
si vita longior daretur, posset esse jucundior. Nihil
enim est profecto homini prudentia dulcius, quam, ut
cetera auferat, affert certe senectus. ’
Quae vero aetas longa est? aut quid omnino homini
longum? nonne

Modo pueros, modo adolescentes, iu cursu a tergo insequens,
Necopinantes assecuta est

senectus? sed quia ultra nihil habemus, hoc longum
dicimus. Omnia ista perinde ut cuique data sunt pro
rata parte, ita aut longa aut brevia dicuntur. Apud
Hypanim fluvium, qui ab Europae parte in Pontum in·
fluit, Aristoteles ait, bestiolas quasdam nasci, quae unum
diem vivant. Ex his igitur hora octava quae mortua est,
provecta aetate mortua est; quae vero occidente sole,
decrepita3 eo magiS, si etiam solstitiali (lie. Confer
nostram longissimam aetatem cum aeternitate : in eadem
propemodum brevitate, qua illae bestiolae, reperiemur.
95 XL. Contemnamus igitur omnes ineptias (quod enim
levius huic levitati nomen imponam ἲ) totamque vim
bene vivendi in animi robore ac magnitudine et in om-
nium rerum humanarum contemptione ac despicientia et
in omni virtute ponamus, Nam nunc quidem cogita-
tionibus mollissimis effeminamur, ut, si ante mors ad-
ventet, quam Chaldaeorum promissa consecuti sumus,
spoliati magnis quibusdam bonis, illusi destitutique vi-
96 deamur. Quodsi exspectando et desiderando pendemus
animis, cruciamur, angimur: pro dii immortales! quam
iter illud jucundum esse debet, quo confecto nulla reliqua
cura, nulla sollicitudo sutura sit!
Quam me delectat Theramenes! quam elato animo

