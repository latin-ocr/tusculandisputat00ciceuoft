60, 61.] BOOK 1v. cuAP. 27, 28. 111

invidenti adhibenda medicina. Est etiam in omnibus
quattuor perturbationibus illa distinctio ε utrum ad uni-
' versam perturbationem, quae est adspernatio rationis aut
appetitus vehementior, an ad singulas, ut ad metum,
ff libidinem, reliquas, melius adhibeatur oratio, et utrum
illudne non videatur aegre ferundum, ex quo suscepta
sit aegritudo, an omnium rerum tollenda omnino aegri-
tudo; ut, si quis aegre ferat, se pauperem esse, idne
disputes, paupertatem malum non esse, an hominem
aegre ferre nihil oportere. Nimirum hoc melius, ne, si
forte de paupertate non persuaseriS‚ sit aegritudini con-
cedendum ; aegritudine autem sublata propriis rationibus,
quibus heri usi sumus, quodam modo etiam paupertatis
malum tollitur.

XXVIII. Sed omnis ejus modi perturbatio animi pla· 60
catione abluatur illa quidem, quum doceas, nee bonum
illud esse, ex quo laetitia aut libido oriatur, nec malum,
ex quo aut metus aut aegritudo. Veruntamen haec est
certa et propria sanatio, si doceas, ipsas perturbationes
per se esse vitiosas nec habere quicquam aut naturale
aut necessarium; ut ipsam aegritudinem leniri videmus,
quum objicimus maerentibus imbecillitatem animi effe-
minati, quumque eorum gravitatem constantiamque lau-
damus, qui non turbulente humana patiantur. Quod
quidem solet eis etiam accidere, qui illa mala esse cen-
sent, ferenda tamen aequo animo arbitrantur. Putat
aliquis, esse voluptatem bonum, alius autem, pecuniam:
tamen et ille ab intemperantia et hic ab avaritia avocari
potest.

Illa autem altera ratio et oratio, quae simul et opinio-
nem falsam tollit et aegritudinem detrahit, est ea quidem
utilior, sed raro proficit neque est ad vulgus adhibenda.
Quaedam autem sunt aegritudines, quas levare illa medi· 61
cina nullo modo possit3 ut, si quis aegre ferat, nihil in
se esse virtutis, nihil animi, nihil officii, nihil honestatis,
propter mala is quidem angatur, sed alia quaedam sit ad
eum admovenda curatio et talis quidem, quae possit esse
omnium, etiam de ceteris rebus discrepantium, philoso-
phorum. Inter omnes enim convenire oportet, commo-
tiones animorum a recta ratione aversas esse vitiosas, ut,
etiam si nec mala sint illa, quae metum aegritudinemve,
nec bona, quae cupiditatem laetitiamve moveant, tamen

L 2

