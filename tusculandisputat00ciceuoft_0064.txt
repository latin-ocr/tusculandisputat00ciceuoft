46

56 TUSCULAN Disru‘rA‘rions. [46, 47.

idem forticulum se in torminibus et in stranguria sua
praebeat.

Aliunde igitur est quaerenda medicina, et maxime
quidem (si, quid maxime consentaneum sit, quaerimus)
ab iis, quibus, quod honestum sit, summum bonum, quod
turpe, summum videtur malum. His tu praesentibus
gemere et jactare te non audebis profecto. Loquetur
enim eorum voce Virtus ipsa tecum :

XX. Tune, quum pueros Lacedaemone, adolescentes
Olympiae, barbaros in arena videris excipientes gravis-
simas plagas et ferentes silentio, si te forte dolor aliquis
pervellerit, exclamabis ut mulier? non constanter et se-
date feres t—Fieri non potest; natura non patitur.—
Audio. Pueri ferunt gloria ducti3 ferunt pudore alii,
multi metu3 et tamen veremur, ut hoc, qnod a tam
multis et quod tot locis perferatur, natura patiatur ? Illa
vero non modo patitur, verum etiam postulat. Nihil
enim babet praestantius, nihil quod magis expetat, quam
honestatem, quam laudem, quam dignitatem, quam de-
cus. Hisce ego pluribus nominibus unam rem declarari
volo, sed utor, ut quam maxime significem, pluribus,
Volo autem dicere, illud homini longe optimum esse,
quod ipsum sit optandum per se, a virtute profectum velx
in ipsa virtute situm, sua sponte laudabile, quod quidem
citius dixerim solum, quam non summum bonum.
Atque ut haec de honesto, sic de turpi contraria:
nihil tam taetrum‚ nihil tam aspernandum, nihil homine
indignius.

Quod si tibi persuasum est (principio enim dixisti,
plus in dedecore mali tibi videri quam in dolore), reli-
quum est, ut tute tibi imperes. Quamquam hoc nescio
quo modo dicatur, quasi duo simus, ut alter imperet, alter
pareat; non inscite tamen dicitur.

XXI. Est enim animus in partes tributus duas, qua-
rum altera rationis est particeps, altera expers. Quum
igitur praecipitur‚ ut nobismet ipsis imperemuS‚ hoc prae-
cipitur, ut ratio coerceat temeritatem. Est in animis
omnium fere natura molle quiddam, demissum, humile,
enervatum quodammodo et languidum. Si nihil esset
aliud, nihil esset homine deformius. Sed praesto est
domina omnium et regina, ratio, quae connixa per se et

