4 'ruscumm msruranons. [9—11.

posse Socrates arbitrabatur. Sed quo commodius dis-
putationes nostrae explicentur, sic eas exponam, quasi
agatur res, non quasi narretur. Ergo ita nascetur ex-
ordium.

9 V. A. Malum mihi videtur esse mors. M. Lisne, qui
mortui sunt, an iis, quibus moriendum est? A. Utris-
que. M. Est miserum igitur, quoniam malum. A.
Certe. M. Ergo et ii, quibus evenit jam, ut more-
rentur, et ii, quibus eventurum est, miseri. A. Mihi
ita videtur. M. Nemo ergo non miser. A. Prorsus
nemo. M. Et quidem, si tibi constare vis, omneS‚
quicunque nati sunt eruntve‚ non solum miseri, sed
etiam semper miseri. Nam si solos eos diceres mi-
seros, quibus moriendum esset, neminem tu quidem
eorum, qui viverent, exciperes (moriendum est enim
omnibus); esset tamen miseriae finis in morte3 quo—
niam autem etiam mortui miseri sunt, in miseriam
nascimur sempiternam. Necesse est enim, miseros
esse eos, qui centum milibus annorum ante occiderunt,
vel potius omnes, quicunque nati sunt. A. Ita pror-

sus existimo.
10 Μ. Dic, quaeso: Num te illa terrent, triceps apud
inferos Cerberus, Cocyti fremitus, travectio Ache-

tontis,-

Me'nto summam aquam fittingens enectus Tantalus siti Ξ

tum illud, quod
Sisyphus versat
Saxum sudans nitendo neque proficit hilum ἓ

fortasse etiam inexorabiles judiees, Minos et Rhada-
manthus ’Ζ apud quos nec te L. Crassus defendet
nec M. Antonius, nec, quoniam apud Graecos judices
res agetur, poteris adhibere Demosthenem: tibi ipsi
pro te erit maxima corona* caussa dicenda. Haec for·
tasse metuis et idcirco mortem censes esse sempiternum
malum.

VI. A. Adeone me delirare censes, ut ista esse cre-
dam? M. An tu haec non credis? A. Minime vero.
M. Male, hercule, narras. A. Cur? quaeso. M. Quia

11 disertus esse possem, si contra ista dicerem. A. Quis
enim non in ejusmodi caussa? aut quid negotii est, haec

