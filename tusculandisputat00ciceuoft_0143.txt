54—56.] BOOK v. cHAP. 17—19. 135

vendum, satis est etiam ad beate. Satis est enim certe
in virtute, ut fortiter vivamus. Si fortiter, etiam ut
magno animo, et quidem ut nulla re umquam terreamur
semperque simus invicti. Sequitur, ut nihil poeniteat,
nihil desit, nihil obstet 3 ergo omnia profluenter, absolute,
prospere, igitur beate. Satis autem virtus ad fortiter
vivendum potest3 satis ergo etiam ad beate. Etenim 54
ut stultitia, etsi adepta est, quod concupivit, numquam
se tamen satis consecutam putat: sic sapientia semper
eo contenta est, quod adest, neque eam umquam sui
poenitet.

XIX. Similemne putas C. Laelii unum consulatum
“ fuisse et eum quidem cum repulsa—si, quum sapiens et
bonus vir, qualis ille fuit, suffragiis praeteritur, non
populus a bono consule potius, quam ille a populo, re-
pulsam fert—sed tamen utrum malles te, si potestas esset,
semel ut Laeliuin consulem, an ut Cinnam quater( Non 55
dubito, tu quid responsurus sis3 itaque video, cui com-
mittam. Non quemvis hoc idem interrogarem ; respon-
deret enim alius fortasse, se non modo quattuor consu-
latus uni anteponere, sed unum diem Cinnae multorum
et clarorum virorum totis aetatibus. Laelius, si digito
quem attigisset, poenas dedisset. At Cinna collegae sui,
consulis Cn. Octavii, praecidi caput jussit, P. Crassi,
L. Caesaris, nobilissimorum hominum, quorum virtus
fuerat domi militiaeque cognita, M. Antonii, omnium
eloquentissimi, quos ego audierim, C. Caesaris, in quo
mihi videtur specimen fuisse humanitatis, salis, suavi-
tatis, leporis. Beatusne igitur, qui hos interfecit? Mihi
contra non solum eo videtur miser, quod ea fecit, sed
etiam quod ita se gessit, ut ea facere ei liceret. Etsi
peccare nemini licet; sed sermonis errore labimur; id
enim licere dicimus, quod cuique conceditur. Utrum 56
tandem beatior C. Marius tum, quum Cimbricae victoriae
gloriam cum collega Catulo communicavit, paene altero
Laelio (nam bunc illi duco simillimum), an quum civili
bello victor iratus necessariis Catuli deprecantibus non
semel respondit, sed saepe: [Moriatur l? In quo beatior
ille, qui huic nefariae voci paruit, quam is, qui tam sce-
lerate imperavit. Nam quum accipere quam facere
praestat injuriam, tum morti jam ipsi adventanti paullum
procedere obviam, quod fecit Catulus, quam, quod

N 2

