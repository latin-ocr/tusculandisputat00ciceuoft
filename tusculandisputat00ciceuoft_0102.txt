94 TUSCULAN luseum-rmus. [8-10.

IV. Sed defendat quod quisque sentit3 sunt enim
judicialibera ; nos institutum tenebimus, nullisque unius
disciplinae legibus adstricti, quibus in philosophia neces-
sario pareamus, quid sit in quaque re maxime probabile,
semper requiremus. Quod quum saepe alias, tum nuper
in Tusculano studiose egimuS. Itaque expositis tridui
disputationibus, quartus dies hoc libro concluditur. Ut
enim in inferiorem ambulationem descendimus, quod
feceramus idem superioribus diebus, acta res est sic.

S Μ. Dicat, si quis vult, qua de re disputari velit.
A. Non mihi videtur omni animi perturbatione posse
sapiens vacare. M. AEgritudine quidem hesterna dispu-
tatione videbatur, nisi forte temporis caussa nobis as-
sentiebare. A. Minime vero; nam mihi egregie probata
est oratio tua. Μ. Non igitur existimas cadere in sa-
pientem aegritudinem? A. Prorsus non arbitror. M.
Atqui, si ista perturbare animum sapientis non potest,
nulla poterit. Quid enim? metusne conturbet? at
earum rerum est absentium metus, quarum praesentium
est aegritudo. Sublata igitur aegritudine, etiam sublatus
est metus. Restant duae perturbationes, laetitia gestiens
et libido, quae si non cadent in sapientem, semper mens

9 erit tranquilla sapientis. A. Sic prorsus intelligo. M.
Utrum igitur mavis? statimne nos vela facere, an quasi
e portu egredientes paullulum remigare? A. Quidnam
est istuc? non enim intelligo.

V. M. Quia Chrysippus et Stoici, quum de animi
perturbationibus disputant, magnam partem in iis par-
tiendis et definiendis occupati sunt3 illa eorum perexigua.
oratio est, qua medeantur animis nec eos turbulentos esse
patiantur: Peripatetici autem ad placandos animos multa
afferunt, spinas partiendi et definiendi praetermittunt3
quaerebam igitur, utrum panderem vela orationis statim,
an eam ante paullulum dialecticorum remis propellerem.
A. Isto modo vero. Erit enim hoc totum, quod quaero,

lu ex utroque perfectius. M. Est id quidem rectius; sed
post requires, si quid fuerit obscurius. A. Faciam equi-
dem ; tu tamen, ut soles, (lices ista ipsa obscura planius,
quam dicuntur a Graecis. M. Enitar equidem 3 sed
intento opus est animo, ne omnia dilabantur, si unum
aliquid effugerit.

Quoniam, quae Graeci πάθη vocant, nobis perturba-

