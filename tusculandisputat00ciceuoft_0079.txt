24, 25.] BOOK 111. cHAP. 10, 11. 71

simillima animi est aegritud03 at non similis aegrota-
tionis est libido, non immoderata laetitia‚ quae est vo-
luptas animi elata et gestiens. Ipse etiam metus non
>est morbi admodum similis, quamquam aegritudini est
finitimus; sed proprie, ut aegrotatio in corpore, sic
aegritudo in animo nomen habet non sejunctum a dolore.
Doloris hujus igitur origo nobis explicanda est, id est
caussa efficiens aegritudinem in animm tamquam aegro-
tationem in corpore. Nam ut medici, caussa morbi
inventa, curationem esse inventam putant, sic nos,
caussa aegritudinis reperta, medendi facultatem repe-
riemus.

XI. Est igitur caussa omnis in opinione, nec vero
aegritudinis solum, sed etiam reliquarum omnium per-
turbationum, quae sunt genere quattuor, partibus plures.
Nam quum omnis perturbatio sit animi motus vel ra-
tionis expers vel rationem adspernans vel rationi non
obediens, isque motus aut boni aut mali opinione citetur:
bifariam quattuor perturbationes aequaliter distributae
sunt. Nam duae sunt ex opinione boni, quarum altera
voluptas gestiens, id est praeter modum elata laetitia
opinione praesentis magni alicujus boni, altera cupiditas
recte vel libido dici potest, quae est immoderata appe-

titio opinati magni boni rationi non obtemperans. Ergo ²

haec duo genera, voluptas gestiens et libido, bonorum
opinione turbantur, ut duo reliqua, metus et aegritudo,
malorum. Nam et metus opinio magni mali impendentis,
et aegritudo est opinio magni mali praesentis, et quidem
recens opinio talis mali, ut in eo rectum videatur esse
angi3 id autem est, ut is, qui doleat, oportere opinetur
se dolere.

His autem perturbationibus, quas in vita hominum
stultitia quasi quasdam furias immittit atque incitat,
omnibus viribus atque opibus repugnandum est, si volu-
mus hoc, quod datum est vitae, tranquille placideque
traducere. Sed cetera alias3 nunc aegritudinem, si pos-
sumus, depellamus. Id enim sit propositum, quando·-
quidem eam tu videri tibi in sapientem cadere dixisti,
quod ego nullo modo existimo. Taetra enim res est,
misera, detestabilis, omni contentione, velis, ut ita dicam,
remisque fugienda.

24

