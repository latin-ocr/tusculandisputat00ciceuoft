128 Tuscumn DISPUTATIONS. [29—31.

quam in hac disputatione suscepimus, omnes bonos
semper beatos volumus esse. Quid dicam bonos, per-
spicuum est3 omnibus enim virtutibus instructos et
ornatos tum sapientes, tum viros bonos dicimus. Vide-
amus, qui dicendi sint beati. Equidem hos existimo,

29 qui sint in bonis, nullo adjuncto malo. Neque ulla alia

30

31

huic verbo, quum beatum dicimus, subjecta notio est, nisi,
secretis malis omnibus, cumulata bonorum complexio,
Hanc assequi virtus, si quicquam praeteripsam boni est,
non potest. Aderit enim malorum, si mala illa duci-
muS, turba quaedam, paupertaS, ignobilitas, humilitas,
solitudo, amissio suorum, graves dolores corporis, perdita.
valetudo, debilitas, caecitas, interitus patriae, exsilium,
servitus denique. In his tot et tantis (atque etiam plura
possunt accidere) potest esse sapiens. Nam haec casus
importat, qui in sapientem potest incurrere. At si ea
mala sunt, quis potest praestare, semper sapientem bea-
tum fore, quum vel in omnibus his uno tempore esse
possit ἲ

Non igitur facile concedo neque Bruto meo neque
communibus magistris nec veteribus illis, Aristoteli,
Speusippo, Xenocrati, Polemoni, ut, quum ea, quae su-
pra enumeravi, in malis numerent, iidem dicant, semper
beatum esse sapientem. Quos si titulus hic delectat
insignis et pulcher, Pythagora, Socrate, Platone dignis-
simus, inducant animum, illa, quorum splendore capi-
untur, vires, valetudinem, pulchritudinem, divitias,
honores, opes contemnere eaque, quae his contraria sint,
pro nihilo ducere: tum poterunt clarissima voce pro-
fiteri, se neque fortunae impetu nec multitudinis opi·-
nione nec dolore nec paupertate terreri omniaque sibi in
sese esse posita nec esse quicquam extra suam potesta-
tem, quod ducant in bonis. Namque et haec loqui, quae
sunt magni cujusdam et alti viri, et eadem, quae vulgus,
in malis et bonis numerat-esconcedi nullo modo potest.

Qua gloria commotus Epicurus exoritur, cui etiam, si
dis placet, videtur semper sapiens beatus. Hic digni-
tate hujus sententiae capitur3 sed numquam id diceret.
si ipse se audiret. Quid est enim, quod minus con·
veniat, quam ut is, qui vel summum vel solum malum
dolorem esse dicat, idem censeat, Quam hoe suave est!

