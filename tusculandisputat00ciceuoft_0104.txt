96 TuscuLAN msruu’nons. [14—16.

definiunt : sine ratione animi elationem. Quoniamque,
ut bona natura appetimus, sic a malis natura declinamus,
quae declinatio, si cum ratione fiet, cautio appelletur,
eaque intelligatur in solo esse sapiente; quae autem sine
ratione et cum exanimatione humili atque fracta, nomi-
netur metus; est igitur metus a ratione aversa cautio.

14 Praesentis autem mali sapientis affectio nulla est3 stulta
autem aeyritudo est ea, qua afficiuntur in malis opinatis
animosque demittunt et contrahunt rationi non obtempe-
rantes. Itaque haec prima definitio est, ut aegritudo sit
animi adversante ratione contractio. Sic quattuor per·-
turbationes sunt, tres constantiae, quoniam aegritudini
nulla constantia opponitur.

Sed omnes perturbationes judicio censent fieri et
opinione. Itaque eas definiunt pressius, ut intelligatur,
non modo quam vitiosae, sed etiam quarn in nostra sint
potestate. Est ergo aeyritudo opinio recens mali prae-
sentis, in quo demitti contrahique animo rectum esse
videatur3 laetitia opinio recens boni praesentis, in quo
efferri rectum esse videatur; metus opinio impendentis
mali, quod intolerabile esse videatur-3 libido opinio
venturi boni, quod sit ex usu jam praesens esse atque
adesse.

15 Sed quae judicia quasque opiniones perturbationum
esse dixi, non in eis perturbationes solum positas esse
dicunt, verum illa etiam, quae efficiuntur perturbationi-
bus, ut aegritudo quasi morsum aliquem doloris efficiat,
metus recessum quendam animi et sugam, laetitia pro-
fusam hilaritatem, libido effrenatam appetentiam. Opi-
nationem autem, quam in omnes definitiones superiores
inclusimus, volunt esse imbecillam assensionem.

16 Sed singulis perturbationibus partes ejusdem genen's
plures subjiciuntur, ut aeqritudini invidentia (utendum
est enim docendi caussa verbo minus usitato, quoniam
invidia non in eo, qui invidet, solum dicitur, sed etiam
in eo, cui invidetur), aemulatio, obtrectatio, miseri-
cordia, angor, luctus, maeror, aerumna, dolor, lamentatio,
sollicitudo, molestia, afflictatio, desperatio et si quae
sunt de genere eodem. Sub metum autem subjecta
sunt pigritia, pudor, terror, timor, pavor, exanimatio,
conturbatio, formido3 voluptati malevolentia loetans
malo alieno, delectatio, jactatio et similia3 libidini ira,

