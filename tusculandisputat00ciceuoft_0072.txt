64 TuscunAN msr’umnons. [4, 5.

quum vero accessit eodem, quasi maximus quidam ma-
gister, populus atque omnis undique ad vitia consentiens
multitudo, tum plane inficimur opinionum pravitate a
naturaque desciscimus, ut nobis optime naturam ii vi-
disse videantur, qui nihil melius homini, nihil magis
expetendum, nihil praestantius honoribus, imperiiS, po-
pulari gloria judicaverunt. Ad quam fertur optimus
quisque, veramque illam honestatem expetenS, quam
una natura maxime anquirit, in summa inanitate versatur
consectaturque nullam eminentem effigiem, sed adum-
bratam imaginem gloriae. Est enim gloria solida quae-
dam res et expressa, non adumbrata3 ea est consentiens
laus bonorum, incorrupta vox bene judicantium de ex-
cellente virtute3 ea virtuti resonat tamquam imago.
Quae quia recte factorum plerumque comes est, non est

4 bonis viris repudianda. Illa autem, quae se ejus imita-
tricem esse vult, temeraria atque inconsiderata et ple-
rumque peccatorum vitiorumque laudatrix, fama popu-
laris, simulatione honestatis formam ejus pulchritudi-
nemque corrumpit. Qua caecitate homines, quum
quaedam etiam praeclara cuperent eaque nescirent nec
ubi nec qualia essent, funditus alii everterunt suas civi-
tates, alii ipsi occiderunt. Atque ii quidem optima
petentes non tam voluntate, quam cursus errore fallun-
tur; quid? qui pecuniae cupiditate, qui voluptatum
libidine feruntur, quorumque ita perturbantur animi, ut
non multum absint ab insania, quod insipientibus con-
tingit omnibus, iis nullane est adhibenda curatio ’ἰ utrum
quod minus noceant animi aegrotationes quam corporis?
an quod corpora curari possint, animorum medicina
nulla sit? ”

5 ΙΙΙ. At et morbi perniciosiores pluresque sunt animi
quam corporis. Hi enim ipsi odiosi sunt, quod ad ani-
mum pertinent eumque sollicitant, animusque aeyer, ut
ait Ennius, semper errat, neque pati neque perpeti potest,
cupere numquam desinit. Quibus duobus morbis (ut
omittam alios), aegritudine et cupiditate, qui tandem
possunt in corpore esse graviores? Qui vero probari
potest, ut sibi mederi animus non possit, quum ipsam
medicinam corporis animus invenerit, quumque ad cor-
porum sanationem multum ipsa corpora et natura valeat,
nec omneS‚ qui curari se passi sint, continuo etiam con-

