52

53

18 TUSCULAN D1SPUTAT10NS. [52—55.

Est illud quidem vel maximum, animo ipso animum
videre, et nimirum hanc habet vim praeceptum Apollinis,
quo monet, ut se quisque noscat. Non enim, credo, id
praecipit, ut membra nostra aut staturam figuramve nos-
camuS. Neque nos corpora sumus, nec ego tibi haec
dicens corpori tuo dico. Quum igitur, nosce te, dicit,
hoc dicit, nosce animum tuum. Nam corpus quidem
quasi vas est aut aliquod animi receptaculum; ab animo
tuo quicquid agitur, id agitur a te. Hunc igitur nosse
nisi divinum esset, non esset hoc acrioris cujusdam animi
praeceptum, sic ut tributum deo sit.

Sed si, qualis sit animus, ipse animus nesciet: dic,
quaeso, ne esse quidem se sciet? ne moveri quidem se?
ex quo illa ratio nata est Platonis, quae a Socrate est in
Phaedro explicata, a me autem posita est in sexto libro
de Re publica:

XXIII. “ Quod semper movetur, aeternum est3 quod
autem motum affert alicui, quodque ipsum agitatur ali-
cunde, quando finem habet motus, vivendi finem habeat
necesse est. Solum igitur, quod se ipsum movet, quia
numquam deseritur a se, numquam ne moveri quidem
desinit, quin etiarn ceteris, quae moventur, hic sons, hoc

54 principium est movendi. Principii autem nulla est

55

origo. Nam e principio oriuntur omnia, ipsum autern
nulla ex re alia nasci potest, nec enim esset id princi-
pium, quod gigneretur aliunde. Quod si numquam
oritur, ne occidit quidem umquam. Nam principium
exstinctum nec ipsum ab alio renascetur, nec ex se aliud
creabit, siquidem necesse est a principio oriri omnia.
Ita fit, ut motus principium ex eo sit, quod ipsum a se
movetur3 id autem nec nasci potest nec mori ς vel con-
cidat omne caelum omnisque natura consistat necesse
est, nec vim ullam nanciscatur, qua a primo impulsa
moveatur. Quum pateat igitur, aeternum id esse, quod
se ipsum moveat: quis est, qui hanc naturam animis
esse tributam neget? Inanimum est enim omne, quod
pulsu agitatur externo 3 quod autem est animal, id motu
cietur interiore et suo· Narn haec est propria natura
animi atque vis: quae si est una ex omnibus, quae se
ipsa §emper moveat, neque nata certe est et aeterna
est.''

Licet concurrant omnes plebeii philosophi (sic enim

