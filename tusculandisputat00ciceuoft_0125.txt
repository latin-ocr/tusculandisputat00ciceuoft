78—80.] BOOK lv. CHAP. 35—37. 117

Nosti, quae sequuntur3 alternis enim versibus intor-
quentur inter fratres gravissimae contumeliae, ut facile
appareat, Atrei filios esse, ejus qui meditatur poenam in
fratrem novam :

Maj6r mihi moles, majus miscendum malum,
Qui illius acerbum 061· contundam et comprimam.

Quo igitur haec erumpit moles? Audi Thyestem :

'Impius hortatur me frater, sit meos malis miser
Mandarem natos

 

Eorum viscera apponit. Quid est enirn, quo non pro—
grediatur eodem ira, quo furor? Itaque iratos proprie
dicimus exisse de potestate, id est de consilio, de ra-
tione, de mente; horum enim potestas in totum animum
esse debet. His aut subtrahendi sunt ei, in quos im-
petum conantur facere, dum se ipsi colligant (quid est
autem se ipsum colligere, nisi dissipatas animi partes
rursum in suum locum cogere 2) aut rogandi orandique
sunt, ut, si quam habent ulciscendi vim, differant in
tempus aliud, dum defervescat ira. Defervescere autem
certe significat ardorem animi invita ratione excitatum.
EX quo illud laudatur Archytae, qui quum villico factus
esset iratior, Quo te modo, inquit, accepissem, nisi iratus
essem!

XXXVII. Ubi sunt ergo isti, qui iracundiam utilem
dicunt (potest utilis esse insania ἲ) aut naturalem?
An quicquam est secundum naturam, quod fit repugnante
ratione? Quo modo autem, si naturalis esset ira, aut
alius alio magis iracundus esset? aut finem haberet
prius, quam esset ulta, ulciscendi libido? aut quemquam
poeniteret, quod fecisset per iram ’ἰ ut Alexandrum regern
videmus, qui quum interemisset Clitum, familiarem suum,
vix a se manus abstinuit; tanta vis fuit poenitendi. Qui-
bus cognitiS‚ quis est, qui dubitet, quin hic quoque motus
animi sit totus opinabilis ac voluntarius ἵ Quis enim du-
bitarit, quin aegrotationes animi, qualis est avaritia, glo-
riae cupiditaS, ex eo, quod magni aestimetur ea res, ex
qua animus aegrotat, oriantur? Unde intelligi debet,

78

79

perturbationem quoque omnem esse in opinione. Et si 80

fidentia, id est firma animi confisio, scientia quaedam est
et opinio gravis non temere assentientis, metus quoque

