136 Tuscumu DlsPUTATIONS. [57—60.

Marius, talis viri interitu sex suos obruere consulatus et
contaminare extremum tempus aetatis.

57 XX. Duodequadraginta annos tyrannus Syracusano·
rum fuit Dionysius, quum quinque et viginti natus
annos dominatum occupavisset. Qua pulchritudine
urbem, quibus autem opibus praeditam servitute oppres-
sam tenuit civitatem! Atqui de hoc homine a bonis
auctoribus sic scriptum accepimus, summam fuisse ejus
in victu temperantiam, in rebusque gerundis virum
acrem et industrium, eundem tamen maleficum natura
et injustum. Ex quo omnibus bene veritatem intuenti-
bus videri necesse est miserrimum. Ea enim ipsa, quae
concupierat, ne tum quidem, quum omnia se posse

58 censebat, consequebatur. Quiquum esset bonis parenti-
bus atque honesto loco natus <etsi id quidem alius alio
modo tradidit) abundaretque et aequalium familiaritati-
bus et consuetudine propinquorum, haberet etiam more
Graeciae quosdam adolescentes amore conjunctos: crede-
bat eorum nemini, sed iis, quos ex familiis locupletium
servos delegerat, quibus nomen servitu tis ipse detraxerat,
et quibusdam convenis et feris barbaris corporis custo-
diam committebat. Ita propter injustam dominatus
cupiditatem in carcerem quodam modo ipse se incluserat.
Quin etiam, ne tonsori collum committeret, tondere filias
suas docuit. Ita sordido atque ancillari artificio regiae
virgines, ut tonstriculae‚ tondebant barbam et capillum
patris. Et tamen ab his ipsis, quum jam essent adultae,
ferrum removit instituitque, ut candentibus juglandium

59 putaminibus barbam sibiet capillum adurerent. Quum-
que duas uxores haberet, Aristomachen civem suam,
Doridem autem Locrensem, sic noctu ad eas ventitabat,
ut onmia specularetur et perscrutaretur ante. thuum
fossam latam cubiculari lecto circumdedisset ejusque
fossae transitum ponticulo ligneo conjunxisset, eum
ipsum, quum forem cubiculi clauserat, detorquebat.
Idemque quum in communibus suggestis consistere non

60 auderet, contionari ex turri alta solebat. Atque is qu um
pila ludere vellet (studiose enim id factitabat) tunicamque
poneret, adolescentulo, quem amabat, tradidisse gladium
dicitur. Hic quum quidam familiaris jocans dixisset:
Huic quidem certe vitam tuam committis, arrisissetque
adolescens, utrumque jussit interfici, alterum, quia viam

