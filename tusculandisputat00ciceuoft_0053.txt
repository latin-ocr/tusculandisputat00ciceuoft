13—15.] BOOK 11. CHAP. 4—6. 45

esse vult, labitur artemque vitae professus delinquit in
vita.

’ V. A. Nonne verendum est igitur, si est ita ut dicis,
ne philosophiam falsa gloria exornes? Quod est enim
⁴majus argumentum, nihil eam prodesse, quam quosdam
perfectos philosophos turpiter vivere? M. Nullum vero
id quidem argumentum est. Nam ut agri non omnes
frugiferi sunt, qui coluntur, falsumque illud Accii:

Probae e'tsi in segetem sunt deteriorem datae
Fruges, tamen ipsae suapte natura enitent ε

sic animi non omnes culti fructum ferunt. Atque, ut in
eodem simili verser, ut ager quamvis fertilis sine cultura
fructuosus esse non potest: sic sine doctrina animus3
ita est utraque res sine altera debilis. Cultura autem
animi philosophia est: haec extrahit vitia radicitus et
praeparat animos ad satus accipiendos eaque mandat iis
et, ut ita dicam, serit, quae adulta fruetus uberrimos
ferant. Agamus igitur, ut coepimus. Dic, si vis, de
quo disputari velis.

A. Dolorem existimo maximum malorum omnium.
M. Etiamne majus quam dedecus? A. Non audeo id
dicere quidem et me pudet tam cito de sententia esse
dejectum. M. Magis esset pudendum, si in sententia
permaneres. Quid enim minus est dignum, quam tibi
pejus quicquam videri dedecore, flagitio, turpitudine?
quae ut effugias, quis est non modo recusandus, sed non
ultro appetendus, subeundus, excipiendus dolor? A.
Ita prorsus existimo. Quare ne sit sane summum
malum dolor; malum certe est. Μ. Videsne igitur,
quantum breviter admonitus de doloris terrore dejeceris?
A. Video plane, sed plus desidero. M. Experiar equi-
dem3 sed magna res est, animoque mihi opus est non
repugnante. A. Habebis id quidem. Ut enim heri
feci, sic nunc rationem, quo ea me cunque ducet,
sequar.

VI. M. Primum igitur de imbecillitate multorum et
de variis disciplinis philosophorum loquar, quorum
princeps et auctoritate et antiquitate, Socraticus Aris-
tippus, non dubitavit summum malum dolorem dicere.
Deinde ad hanc enervatam muliebremque sententiam
satis docilem se Epicurus praebuit. Hune post Rhodius

13

14

15

