111—113.] BOOK v. curn). 38, 39. 151

voluptatem. Non sine caussa igitur Epicurus ausus est
dicere, semper in pluribus bonis esse sapientem, quia
’ semper sit in voluptatibus. Ex quo effici putat ille,

quod quaerimus, ut sapiens semper beatus sit.—Etia1nne, 111

e si sensibus carebit oculorum, si aurium 2-—Etiam. Nam

ista ipsa contemnit. Primum enim horribilis ista caecitas
quibus tandem caret voluptatibus ? quum quidam etiam
disputent, ceteras voluptates in ipsis habitare sensibus,
quae autem adspectu percipiantur, ea non versari in ocu-
lorum ulla jucunditate, ut ea, quae gustemus, olfaciamus,
tractemus, audiamus, in ea ipsa, ubi sentimus, parte
versentur3 in oculis tale nihil fit3 animus accipit, quae
videmus. Animo autem multis modis variisque delectari
licet, etiam si non adhibeatur adspectus. Loquor enim
de docto homine et erudito, cui vivere est cogitare.
Sapientis autem cogitatio non ferme ad investigandum
adhibet oculos advocatos. Etenim si nox non adimit
vitam beatam, cur dies nocti similis adimat? Nam illud
Antipatri Cyrenaici est quidem paullo obscoenius, sed
non absurda sententia est: cujus caecitatem quum mu-
lierculae lamentarentur, Quid agitis? inquit, αη vobis
nulla videtur voluptas esse nocturna ?

Appium quidem veterem illum, qui caecus annos
multos fuit, et ex magistratibus et ex rebus gestis intel-
ligimus in illo suo casu nec privato nec publico muneri
defuisse. C. Drusi domuin compleri a consultoribus
solitam accepimus, quum, quorum res esset, sua ipsinon
videbant, caecum adhibebant ducem. Pueris nobis Cn.
Aufidius praetorius et in Senatu sententiam dicebat nec
amicis deliberantibus deerat et Graecam scribebat histo-
riam et videbat in litteris.

XXXIX. Diodotus Stoicus caecus multos annos no-
strae domi vixit. Is vero, quod credibile vix esset, quum
in philosophia multo etiam magis assidue quam antea
versaretur et quum fidibus Pythagoreorum more uteretur
quumque ei libri noctes et dies legerentur, quibus in
studiis oculis non egebat, tum, quod sine oculis fleri
posse vix videtur, geometriae munus tuebatur verbis
praecipiens discentibus, unde, quo quamque lineam scri-
berent. Asclepiadem ferunt, non ignobilem Eretricum
philosophum, quum quidam quaereret, quid ei caecitas
attulisset, respondisse, puero ut uno esset comitatior.

112

113

