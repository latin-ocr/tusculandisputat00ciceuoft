65—67.] BooK 1v. CHAP. 29—31. 113

temnuntur sequentia. Nam videndum est in utrisque,
, ne quid humile, summissum, molle, effeminatum, fractum
abjectumque faciamus. Sed quamquam de ipsius metus
inconstantia, imbecillitate, levitate dicendum est, tamen
’ multum prodest, ea, quae metuuntur, ipsa contemnere.
Itaque, sive casu accidit sive consilio, percommode factum
est, quod eis de rebus, quae maxime metuuntur, de morte
et de dolore, primo et proximo die disputatum est.
Quae si probata sunt, metu magna ex parte liberati
sumus.

XXXI. Ac de malorum opinione hactenus. Videamus 65
nunc de bonorum, id est de laetitia et de cupiditate.
Mihi quidem in tota ratione ea, quae pertinet ad animi
perturbationem, una res videtur caussam continere,omnes
eas esse in nostra potestate, omnes judicio susceptas,
omnes voluntarias. Hic igitur error est eripiendus, haec
detrahenda opinio atque, ut in malis opinatis tolerabilia,
sic in bonis sedatiora sunt efficienda ea, quae magna et
laetabilia ducuntur. Atque hoc quidem commune malo-
rum et bonorum, ut, sijam difficile sit persuadere, nihil
earum rerum, quae perturbent animum, aut in bonis aut
in malis esse habendum, tamen alia ad alium motum
curatio sit adhibenda, aliaque ratione malevolus, alia
amator, alia rursus anxius, alia timidus corrigendus·

Atque erat facile, sequentem eam rationem, quae 66
maxime probatur de bonis et malis, negare umquam
laetitia affici posse insipientem, quod nihil umquam
haberet boni. Sed loquimur nune more communi. Sint
sane ista bona, quae putantur, honores, divitiae, volup-
tates, cetera; tamen in eis ipsis potiundis exsultans
gestiensque laetitia turpis est, ut, si ridere concessum sit,
vituperetur tamen cachinnatio. Eodem enim vitio est
effusio animi in laetitia, quo in dolore contractio, eadem-
que levitate cupiditas est in appetendo, qua laetitia in
fruendo, et ut nimis afflicti molestia, sic nimis elati
laetitia jurejudicantur leves. Et quum invidere aegri—
tudinis sit, malis autem alienis voluptatem capere laeti-
tiae: utrumque immanitate et feritate quadam propo-
nenda castigari solet. Atque ut cavere decet, timere
non decet3 sic gaudere decet, laetari non decet, quoniam
docendi caussa a gaudio laetitiam distinguimus.

Illud jam supra diximus, contractionem animi recte 67

1, 3

