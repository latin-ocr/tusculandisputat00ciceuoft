41

14 ‘ruscumm DISPUTATIONS. [41, 42.

enirn ipse cum eodem ipso non invitus erraverim. Num
igitur dubitamus, an sicut pleraque? quamquam hoc
quidem minime: persuadent enim mathematici, terram
in medio mundo sitam ad universi caeli complexum
quasi puncti instar obtinere, quod κέντρον illi vocant;
eam porro naturam esse quattuor onmia gignentium cor-
porum, ut, quasi partita habeant inter se ac divisa mo-
menta, terrena et humida suopte nutu et suo pondere ad
pares angulos in terram et in mare ferantur, reliquae duae
partes, una ignea, altera animalis, ut illae superiores in
medium locum mundi gravitate ferantur et pondere, sic
hae rursum rectis lineis in caelestem locum subvolent,
sive ipsa natura superiora appetente, sive quod a gra-
vioribus leviora natura repellantur. Quae quum constent,
perspicuum debet esse, animos, quum e corpore exces-
serint, sive illi sint animales, id est spirabileS‚ sive ignei,
sublime ferri. Si vero aut numerus quidam est animm,
quod subtiliter magis quam dilucide dicitur, aut quinta
illa non nominata magis quam non intellecta natura:
multo etiam integriora ac puriora sunt, ut a terra longis-
sime se efferant. Horum igitur aliquid animus est, ne
tam vegeta mens aut in corde cerebrove aut in Empedo-
cleo sanguine demersajaceat.

XVIII. Dicaearchum vero cum Aristoxeno aequali et
condiscipulo suo, doctos sane homines, omittamus: quo-
rum alter ne condoluisse quidem umquam videtur, qui
animum se habere non sentiat, alter ita delectatur suis
cantibus, ut eos etiam ad haec transferre conetur. Har-
moniam autem ex intervallis sonorum nosse possumus,
quorum varia compositio etiam harmonias efficit plures;
membrorum vero situs et figura corporiS, vacans animo,
quam possit harmoniam efficere, non video. Sed hic
quidem, quamvis eruditus sit, sicut est, haec magistro
concedat Aristoteli; canere ipse doceat. Bene enim illo
Graecorum proverbio praecipitur:

Quam quisque norit artem, in hac se exerceat.

Illam vero funditus ejiciamus individuorum corporum
levium et rotundorum concursionem fortuitam: quam
tamen Democritus concalefactam et spirabilem, id est
animalem, csse vult.

Is autem animus, qui, si est horum quattuor generum,

