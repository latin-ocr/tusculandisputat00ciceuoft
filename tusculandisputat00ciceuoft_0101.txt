5—7.] Boox 1v. CHAP. 2, 3. 93

et epulis magistratuum fides praecinunt ς quod proprium
ejus fuit, de qua loquor, disciplinae. Mihi quidem etiam
'Appii Caeci carmen, quod valde Panaetius laudat epistola
quadam, quae est ad Q. Tuberonem, Pythagoreorum
evidetur. Multa etiam sunt in nostris institutis ducta ab
illis, quae praetereo, ne ea, quae repperisse ipsi putamur,
aliunde didicisse videamur. Sed, ut ad propositum 5
redeat oratio, quarn brevi tempore quot et quanti poetae,
qui autem oratores exstiterunt! facile ut appareat, nos-
tros omnia consequi potuisse, simul ut velle coepissent.

ΙΙΙ. Sed de ceteris studiis alio loco et dicemus, si
usus fuerit, et saepe diximus. Sapientiae studium vetus
id quidem in nostris; sed tamen ante Laelii aetatem et
Scipionis non reperio, quos appellare possim nominatim.
Quibus adolescentibus Stoicum Diogenen et Academi-
cum Carneadem video ad Senatum ab Atheniensibus
missos esse legatos. Qui quum rei publicae nullam
umquam partem attigissent, essetque eorum alter Cyre-
naeus, alter Babylonius, numquam profecto scholis essent
excitati neque ad illud munus electi, nisi in quibusdam
principibus temporibus illis fuissent studia doctrinae.
Qui quum cetera litteris mandarent, alii J'us civile, alii
orationes suas, alii monumenta majorum: hanc amplis-
simam omnium artium, bene vivendi disciplinam, vita
magis quam litteris persecuti sunt. Itaque illius verae 6
elegantisque philosophiae, quae ducta a Socrate in Peri-
pateticis adhuc permansit et idem alio modo dicentibus
Stoicis, quum Academici eorum controversias discepta-
rent, nulla fere sunt aut pauca admodum Latina monu-
menta, sive propter magnitudinem rerum occupationem-
que hominum‚ sive etiam quod imperitis ea probari posse
non arbitrabantur: quum interim, illis silentibus, C.
Amafinius exstitit dicens, cujus libris editis commota
multitudo contulit se ad eandem potissimum disciplinam,
sive quod erat cognitu perfacilis, sive quod invitabantur
illecebris blandae voluptatis, sive etiam quia nihil erat
prolatum melius, illud, quod erat, tenebant. Post Ama- 7
finium autem multi ejusdem aemuli rationis multa quum
scripsissent, ltaliam totam occupaverunt3 quodque maxi-
mum argumentum est, non dici illa subtiliter, quod et
facile ediscantur et ab indoctis probentur, id illi firma-
mentum esse disciplinae putant.

