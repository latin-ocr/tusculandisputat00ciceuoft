34 ‘ruscumn DISPUTATIONS. [99-—101-

rem, quum haec exquirerem, sicut hic faciebam, capite
damnarer. Ne vos quidem, judices, ii, qui me absol-

99 vistis, mortem timueritis. Nec enim cuiquam bono mali

quicquam evenire potest, nec vivo nec mortuo, nec um-
quam ejus res a diis immortalibus negligentur, nec mihi
ipsi hoc accidit fortuito. Nec vero ego iis, a quibus ac-
cusatus aut a quibus condemnatus sum, habeo quod suc-
censeam, nisi quod mihi nocere se crediderunt.’' Et
haec quidem hoc modo. Nihil autem melius extremo:
“ Sed tempus est, inquit, jam hinc abire me, ut moriar;
vos, ut vitam agatis. Utrum autem sit melius, dii
immortales sciunt; hominem quidem scire arbitror ne-
minem.’'

XLII. Nae ego haud paullo hunc animum malim,
quam eorum omnium fortunas, qui de hoc judicaverunt3
etsi, quod praeter deos negat scire quemquam, id scit
ipse, utrum sit melius3 nam dixit ante; sed suum illud,

100 nihil ut affirmet, tenet ad extremum. Nos autem tenea-

101

mus, ut nihil censeamus esse malurn, quod sit a natura
datum omnibus, intelligamusque, si mors malum sit,
esse sempiternum malum. Nam vitae miserae mors
finis esse videtur 3 mors si est misera, finis esse nullus
potest.

Sed quid ego Socratem aut Theramenem, praestantes
viros virt11tis⁰et sapientiae gloria, commemoro? quum
Lacedaemonius quidam, cujus ne nomen quidem prodi·
tum est, mortem tanto opere contempserit, ut, quum ad
eam duceretur damnatus ab Ephoris et esset vultu hilari
atque laeto, dixissetque ei quidam inimicus ε contemnisne
leyes Lycurqi? responderit : qu vero illi maximam yra-
tiam habeo, qui me ea poena multaverit, quam sine mutua-
tione et sine versura possem dissolvere. O virum Sparta
dignum! ut mihi quidem, qui tam magno animo fuerit,
innocens damnatus esse videatur. Tales innumerabiles
nostra civitas tulit. Sed quid duces et principes nomi-
nem, quum legiones scribat M. Cato saepe alacres in eum
locum profectas, unde redituras se non arbitrarentur?
Pari animo Lacedaemonii in Thermopylis oeciderunt, in
quos Simonides :

Dic, hospes, Spartoe, nos te hic vidisse jacenteS,
Dum sanctis patriae legibus obsequimur.

[Quid ille dux Leonidas dicit? Peryite animo forti,

