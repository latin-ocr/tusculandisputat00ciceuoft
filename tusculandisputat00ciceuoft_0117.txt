55, 56.] soor< ιν. οΗΑΡ. 24—26. 109

quoque est utilis? Est igitur aliquid, quod perturbata

, mens melius possit facere quam constans? an quisquam
potexst sine perturbatione mentis irasci? Bene igitur
nostri, quum omnia essent in moribus vitia, quod nullum
⁴ erat iracundia foedius, iracundos solos morosos nomina-
verunt.

XXV. Oratorem vero irasci minime decet, simulare
non dedecet. An tibi irasci tum videmur, quum quid
in caussis acrius et vehementius dicimus? quid? quum
jam rebus transactis et praeteritis orationes scribimus,
num irati scribimus ? Ecquis hoc animadvertit? vincite l
num aut egisse umquam iratum AEsopum aut scripsisse
existimamus iratum Accium? Aguntur ista praeclare,
et ab oratore quidem melius, si modo est orator, quam
ab ullo histrione; sed aguntur leuiter et mente tran-
quilla.

Libidinem vero laudare cujus est libidinis! Themi-
stoclem mihi et Demosthenem profertis, additis Pytha-
goram, Democritum, Platonem. Quid? vos studia libi-
dinem vocatis? quae vel optimarum rerum, ut ea sunt,
quae profertis, sedata tamen et tranquilla esse debent.
Jam aegritudinem laudare, unam rem maxime detesta-
bilem, quorum est tandem philosophorum? At com-
mode dixit Afranius:

Dummodo doleat aliquid, doleat quidlubet.

Dixit enim de adolescente perdito ac dissoluto ; nos
autem de constanti viro ac sapienti quaerimus. Et qui-
dem ipsam illam iram centurio habeat aut signifer vel
ceteri, de quibus dici non necesse est, ne rhetorum ape-
riamus mysteria. Utile est enirn, uti motu animi, qui
uti ratione non potest 3 nos autem, ut testificor saepe, de
sapiente quaerimus.

XXVI. At etiam aemulari utile est, obtrectare, mise-
reri.—Cur misereare potius, quam feras opem, si id
facere possis? an sine misericordia liberales esse non
possumus? non enim suscipere ipsi aegritudines propter
alios debemus, sed alios, si possumus, levare aegritudine.
Obtrectare vero alteri aut illa vitiosa aemulatione, quae
rivalitati similis est, aemulari quid habet utilitatis? quum
sit aemulantis angi alieno bono, quod ipse non habeat 3
obtrectantis autem, angi alieno bono, quod id etiam alius

1.

55

56

