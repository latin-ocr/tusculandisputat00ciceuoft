148 TUSCULAN DlsPUTATIONs. [loo—102.

quos negat ad panem adhibere quicquam praeter nastur-
tium. Quamquam, si quaedam etiam suaviora natura
desideret, quam multa ex terra arboribusque gignuntur,
quum copia facili, tum suavitate praestantia! Adde
siccitatem, quae consequitur hanc continentiam in victu ;

100 adde integritatem valetudinis. Confer-sudantes, ruc-
tanteS, refertos epulis, tamquam opimos boves; tum in—
telligeS‚ qui voluptatem maxime sequantur, eos minime
consequi, jucunditatemque vietus esse in desiderio, non
in satietate.

XXXV. Timotheum, clarum hominem Athenis et
principem civitatis, ferunt, quum coenavisset apud Pla-
tonem eoque convivio admodum delectatus esset vidis-
setque eum postridie, dixisse: Vestra> quidem coenae ,
non solum in praese'ntia, sed etiam postero die jucundae
sunt. Quid? quod ne mente quidem recte uti possu-
mus multo cibo et potione completi? Est praeclara
epistola Platonis ad Dionis propinquos, in qua scriptum
est his fere verbis: “Quo quum venissem, vita illa
beata, quae ferebatur, plena Italicarum Syracusiarumque
mensarum, nullo modo mihi placuit, bis in die saturum
fieri nec umquam pernoctare solum, ceteraque, quae
comitantur huic vitae, in qua sapiens nemo efficietur·
umquam, moderatus vero multo minus. Quae enim na-

101tura tam mirabiliter temperari potest?’' Quo modo
igitur jucunda vita potest esse, a qua absit prudentia,
absit moderatio? Ex quo Sardanapali, opulentissimi
Syriae regis, error agnoscitur, qui incidi jussit in busto:
Haec habeo, qua> edi quaeque exsaturata libido
Hausit ; at illa jacent multa et praeclara relicta.

“Quid aliud, inquit Aristoteles, in bovis, non in regis,
sepulcro inscriberes? Haec habere se mortuum dicit,
quae ne vivus quidem diutius habebat, quam fruebatur.'’
102 Cur igitur divitiae desiderentur? aut ubi paupertas
beatos esse non sinit? SigniS‚ credo, tabulis, ludis. Si
quis est, qui his delectetur, nonne melius tenues ho-
mines fruuntur, quam illi, qui his abundant? Est enim
earum rerum omnium in nostra urbe summa in publico
copia. Quae qui privati habent, nec tam multa et raro
vident, quum in sua rura venerunt; quos tamen pungit
aliquid, quum, illa unde habeant, recordantur. Dies

