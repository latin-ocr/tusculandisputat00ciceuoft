46 ruscum&- msPurArmns. [16—18.

Hieronymus dolore vacare summum bonum dixit ; tan-
tum in dolore duxit mali. Ceteri praeter Zenonem,
Aristonem, Pyrrhonem idem fere, quod modo tu : malum
illud quidem, sed alia pejora.

16 Ergo id, quod natura ipsa et quaedam generosa virtus
statim respuit, ne sedulo dolorem summum malum
diceres oppositoque dedecore sententia depellerere, in eo
magistra vitae philosophia tot secula permanet. Quod
huic officium, quae laus, quod decus erit tanti, quod
adipisci cum dolore corporis velit, qui dolorem summum
malum sibi esse persuaserit? Quam porro quis igno-
miniam, quam turpitudinem non pertulerit, ut effugiat
dolorem, si id summum malum esse decreverit? Quis
autem non miser, non modo tunc, quum premetur sum-.
mis doloribus, si in iis est summum malum, sed etiam
quum sciet id sibi posse evenire? et quis est, cui non
possit? Ita fit, ut omnino nemo esse possit beatus.

17 Metrodorus quidem perfecte eum beatum putat, cui
corpus bene constitutum sit et exploratum, ita semper
fore. Quis autem est iste, cui id exploratum possit
esse?

VII. Epicurus vero ea dicit, ut mihi quidem risus
captare videatur. Affirmat enim quodam loco, si uratur
sapienS‚ si crucietur—exspectas fortasse, dum dicat?
patietur, perferet, non succumbet; magna mehercule
laus et eo ipso, per quem juravi, Hercule digna3 sed
Epicuro, homini aspero et duro, non est hoc satis; in
Phalaridis tauro si erit, dicet: Quam suave esc! quam
hoc non curo! Suave etiam? an parurn est, si non
amarum? At id quidem illi ipsi, qui dolorem malum
esse negant, non solent dicere, cuiquam suave esse cru-
ciari 3 asperum, difficile, odiosum, contra naturam dicunt,
nec tamen malum. Hic, qui solum hoc malurn dicit et
malorum omnium extremum, sapientem censet id suave

18 dicturum. Ego a te non postulo, ut dolorem eisdem
verbis efficias, quibus Epicurus, voluptatem, homo, ut
scis, voluptarius. Ille dixerit sane idem in Phalaridis
tauro, quod, si esset in lectu103 ego tantam vim non
tribuo sapientiae contra dolorem. Sit fortis in perferendo,
officio satis est; ut laetetur etiam, non postulo. Tristis
eni'm res est sine dubio, aspera, amara, inimica naturae,
ad patiendum tolerandumque difficilis.

