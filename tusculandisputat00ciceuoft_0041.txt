97, 98.] Boox 1. cHAP. 40, 41. 33

est! Etsi enim fiemus, quum legimus, tamen non
miserabiliter vir clarus emoritur. Qui quum, conjectus
in carcerem triginta jussu tyrannorum, venenum ut
sitiens obduxisset, reliquum sic. e poculo ejecit, ut id
resonarem quo sonitu reddito arridens t Propino, inquit,
hoc pulchro Critiae, qui in eum fuerat taeterrimus.
Graeci enim in conviviis solent nominare, cui poculum
tradituri sint. Lusit vir egregius extremo spiritu, quum
jam praecordiis conceptam mortem contineret, vereque
ei, cui venenum praebiberat, mortem eam est auguratus,
quae brevi consecuta est. Quis hanc animi maximi 97
aequitatem in ipsa morte laudaret, si mortem malum
judicaret? Vadit in eundem carcerem atque in eundem
paucis post annis scyphum Socrates eodem scelere judi-
cum, quo tyrannorum Theramenes. Quae est igitur ejus
oratio, qua facit eum Plato usum apud judices, jam morte
multatum ’ἒ

XLI. “Magna me, inquit, spes tenet, judices, bene
mihi evenire, quod mittar ad mortem. Necesse est enim
sit alterum de duobus: ut aut sensus omnino omnes
mors auferat, aut in alium quendam locum ex his locis
morte migretur. Quamobrem, sive sensus exstinguitur,
morsque ei somno similis est, qui nonnumquam etiam
sine visis somniorum placatissimam quietem affert: dii
boni! quid lucri est emori! aut quam multi dies reperiri
possunt, qui tali nocti anteponantur? Cui si similis
futura est perpetuitas omnis consequentis temporis, quis
me beatior? Sin vera sunt, quae dicuntur, migrationem 98
esse mortem in eas oras, quas, qui e vita excesserunt,
incolunt: id multo jam beatius est. Tene, quum ab iis,
qui se judicum numero haberi volunt, evaseris, ad eos
venire, qui vere judices appellentur, Minoem, Rhada-
manthum, AEacum‚ Triptolemum, convenireque eos, qui
juste et cum fide vixerint? Haec peregrinatio mediocris
vobis videri potest? Ut vero colloqui cum Orpheo,
Musaeo, Homero, Hesiodo liceat, quanti tandem aesti-
matis ’ἒ Equidem saepe emori, si fieri posset, vellem, ut
ea, quae dico, mihi liceret invenire. Quanta delecta-
tione autem afficerer, quum Palamedem, quum Ajacem,
quum alios judicio iniquo circumventos convenirem ἰ
Tentarem etiam summi regis, qui maximas copias duxit
ad Trojam, et Ulixi Sisyphique prudentiam, nec ob eam

