62—64.] BOOK 11. CHAP. 25, 26. 61

dum venisset decedens ex Syria, audire voluisse Posi·
donium3 sed quum audisset, eum graviter esse aegrum,
quod vehementer ejus artus laborarent, voluisse tamen
nobilissimum philosophum visere3 quem ut vidisset et
salutavisset honorificisque verbis prosecutus esset mo-
lesteque se dixisset ferre, quod eum non posset audire3
at ille ε Tu vero, inquit, potes, nec committam, ut dolor
corporis efficiat, ut frustra tantus vir ad me venerit.
Itaque, narrabat, eum graviter et copiose de hoc ipso,
nihil esse bonum, nisi quod esset honestum, cubantem
disputavisse, quumque quasi faces ei doloris admove-
rentur, saepe dixisse: Nihil agis, dolor! quamvis sis
molestus, numquam te esse confitebor malum.

XXVI. Omninoque omnes clari et nobilitati labores 62
contendendo fiunt etiam tolerabiles. videmusne, ut,
apud quos eorum ludorum, qui gymnici nominantur,
magnus honos sit, nullum ab iis, qui in id certamen de-
scendant, devitari dolorem? Apud quos autem venandi
et equitandi laus viget, qui hanc petessant, nullum
fugiunt dolorem. Quid de nostris ambitionibus, quid
de cupiditate honorum loquar? quae flamma est, per
quam non cucurrerint ii, qui haec olim punctis singulis
colligebant? Itaque semper Africanus Socraticum
Xenophontem in manibus habebat, cujus in primis lauda-
bat illud, quod diceret, eosdem labores non aeque graves
esse imperatori et militi, quod ipse honos laborem levi-
orem faceret imperatorium.

Sed tamen hoc evenit, ut in vulgus insipientium 63
opinio valeat honestatis, quum ipsam videre non possint.
Itaque fama et multitudinis judicio moventur, quum id
honestum putent, quod a plerisque laudetur. Te autem,
si in oculis sis multitudinis, tamen ejus judicio stare
nolim, nec, quod illa putet, idem putare pulcherrimum.
Tuo tibi judicio est utendum; tibi si recta probanti
placebis, tum non modo tete viceris, quod paullo ante
praecipiebam, sed omnes et omnia. Hoc igitur tibi pro· 64
pone: amplitudinem animi et quasi quandam exagge-
rationem quam altissimam animi, quae maxime eminet
contemnendis et despiciendis doloribus, unam esse om-
nium rem pulcherrimam, eoque pulchriorem, si vacet
populo neque plausum captans se tamen ipsa delectet.
Quin etiam mihi quidem laudabiliora videntur omnia,

G

