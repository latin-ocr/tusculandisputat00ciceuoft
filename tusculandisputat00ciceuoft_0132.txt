124 Tuscum& DISPUTATIONS. Ι [16—18.

partem relinquunt. Quis enim potest mortem aut do-
lorem metuens, quorum alterum saepe adest, alterum
semper impendet, esse non miser? Quid? si idem
(quod plerumque fit) paupertatem, ignominiam, infa-
miam timet, si debilitatem, eaecitatem, si denique (quod
non singulis hominibus, sed potentibus populis saepe
contigit) servitutem: potest ea timens esse quisquam
16 beatus? Quid? qui non modo ea futura timet, verum
etiam fert sustinetque praesentia? Adde eodem exsilia,
luctus, orbitates3 qui rebus his fractus aegritudine eli-
ditur, potest tandem esse non miserrimus? Quid vero?
illum, quem libidinibus inflammatum et furentem, vide-
mus, omnia rabide appetentem cum inexplebili cupidi-
tate, quoque affluentius voluptates undique hauriat, eo
gravius ardentiusque sitientem, nonne recte miserrimum
dixeris? Quid? elatus ille levitate inanique laetitia
exsultans et temere gestiens nonne tanto misericr,
quanto sibi videtur beatior? Ergo, ut hi miseri, sic
contra illi beati, quos nulli metus terrent, nullae aegri«
tudines exedunt3 nullae libidines incitant, nullae futiles
laetitiae exsultantes languidis liquefaciunt voluptatibus.
Ut maris igitur tranquillitas intelligitur, nulla ne minima
quidem aura fluctus commovente: sic animi quietus et
placatus status cernitur, quum perturbatio nulla est,
17 qua moveri queat. Quod si est: qui vim fortunae, qui
omnia humana, quaecunque accidere possunt, tolerabilia
ducat, ex quo nec timor eum nec angor attingat, idem-
que si nihil concupiscat, nulla efferatur animi inani
voluptate, quid est, cur is non beatus sit? et si haec
virtute efficiuntur, quid est, cur virtus ipsa per se non
efficiat beatos ’ἰ ,
VII. A. Atqui alterum diei non potest, quin ii, qui
nihil metuant, nihil angantur, nihil concupiscant, nulla
impotenti laetitia efferantur, beati sint3 itaque id tibi
concedo3 alterum autem jam integrum non est. Supe-
rioribus enim disputationibus effectum est, vacare omni
18 animi perturbatione sapientem. M. Nimirum igitur
confecta res est3 videtur enim ad exitum venisse
quaestio. A. Propemodum id quidem. M. Verunta-
men mathematicorumiste mos est, non est philosophorum.
Nam geometra: quum aliquid docere volunt, si quid ad
eam rem pertinet eorum, quae ante docuerunt, id sumunt

