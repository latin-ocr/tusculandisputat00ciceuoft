120 TUSCULAN DISPUTATIONs. [4—6.

ipse considerans huic incipio sententiae diffidere inter-
dum et humani generis imbecillitatem fragilitatemque
extimescere. Vereor enim, ne natura, quum corpora
nobis infirma dedisset iisque et morbos insanabiles et
dolores intolerabiles adjunxisset, animos quoque dederit
et corporum doloribus congruentes et separatim suis

4 angoribus et molestiis implicatos. Sed in hoc me ipse
castig0‚ quod ex aliorum et ex nosira fortasse mollitia,
non ex ipsa virtute, de virtutis robore existimo. Illa
enim, si modo est ulla virtus, quam dubitationem avun—
culus tuus, Brute, sustulit, omnia, quae cadere in homi-
nem possunt, subter se habet eaque despiciens casus
contemnit humanos culpaque omni carens praeter se
ipsam nihil censet ad se pertinere. Nos autem, omnia
adversa quum venientia metu augentes, tum maerore
praesentia, rerum naturam quam errorem nostrum dam-
nare malumus.

5 II. Sed et hujus culpae et ceterorum vitiorum pecca-
torumque nostrorum omnis a philosophia petenda cor-
rectio est. Cujus in sinum quum a primis temporibus
aetatis nostra voluntas studiumque nos compulisset, his
gravissimis casibus in eundem portum, ex quo eramus
egressi, magna jactati tempestate confugimuS. Ο vitae
philosophia dux! o virtutis indagatrix expultrixque
vitiorum! quid non modo nos, sed omnino vita homi-
num sine te esse potuisset? Tu urbes peperisti, tu
dissipatos homines in societatem vitae convocasti, tu eos
inter se primo domiciliis, deinde conjugiis, tum littera-
rum et vocum communione junxisti, tu inventrix legum,
tu magistra morum et disciplinae fuisti. Ad te confu-
gimus, a te opem petimus, tibi nOS, ut antea magna ex
parte, sic nunc penitus totosque tradimus. Est autem
unus dies bene et ex praeceptis tuis actus peccanti im-
mortalitati anteponendus. Cujus igitur potius opibus
utamur quam tuis? quaeet vitae tranquillitatem largita

6 nobis es et terrorem mortis sustulisti. Ac philosophia
quidem tantum abest, ut proinde, ac de hominum est
vita merita, laudetur, ut a plerisque neglecta, a multis
etiam vituperetur. Vituperare quisquam vitae parentem
et hoc parricidio se inquinare audet? et tam impie in-
gratus esse, ut eam accuset, quam vereri deberet, etiam
si minus percipere potuisset? Sed, ut opinor, hic error

