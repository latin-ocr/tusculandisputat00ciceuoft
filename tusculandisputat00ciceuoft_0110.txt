102 'ruchLAN msrurA'rxons. [33—35.

:33 Habes, ea, quae de perturbationibus enucleate dis-
putant Stoici, quae logica appellant, quia disseruntur
subtilius. Ex quibus quoniam tamquam ex scrupulosis
cotibus enavigavit oratio, reliquae disputationis cursum
tenea1nuS‚ modo satis illa dilucide dixerimus pro rerum
obscuritate. A. Prorsus satis3 sed si quae diligentius
erunt cognoscenda, quaeremus alias3 nunc vela, quae
modo dicebas, exspectamus et cursum.

:34 XV. Μ. Quando, ut aliis locis de virtute et diximus
et saepe dicendum erit (pleraeque enim quaestione-S, quae
ad vitam moresque pertinent, a virtutis fonte ducuntur),
quando igitur virtus est affectio animi constans conve-
niensque, laudabiles efficiens eos, in quibus est, et ipsa
per se, sua sponte, separata etiam utilitate, laudabilis:
ex ea proficiscuntur honestae voluntates, sententiae, ac-
tiones omnisque recta ratio ; quamquam ipsa virtus bre-
vissime recta ratio dici potest. Hujus igitur virtutis
contraria est vitiositas (sic enirn malo quam malitiam
appellare eam, quam Graeci κακίαν appellant3 nam ma-
litia certi cujusdam vitii nomen est, vitiositas omnium);
ex qua concitantur perturbationes, quae sunt, ut paullo
ante diximus, turbidi animorum concitatique motus,
aversi a ratione et inimicissimi mentis vitaeque tran«
quillae. Important enim aegritudines anxias atque acer-
bas animosque affligunt et debilitant metu3 iidem in-
flammant appetitione nimia, quam tum cupiditatem, tum
libidinem dicimus, impotentiam quandam animi a tem-

35 perantia et moderatione plurimum dissidentem. Quae
si quando adepta erit id, quod ei suerit concupitum, tum
effertur alacritate, ut nihil ei constet, quid agat; ut ille,
qui voluptatem animi nimiam summum esse errorem
arbitratur. Eorum igitur malorum in una virtute posita
sanatio est.

XVI. Quid antem est non miserius solum, sed foedius
etiam et deformius, qnam- aegritudine quis afflictus, de-
bilitatus, jacens? Cui miseriae proximus est is, qui
,appropinquans aliquod malum metuit exanimatusque
pendet animi. Quam vim mali significantes poetae im-
pendere apud inferos saxum Tantalo faciunt

'Ob scelera animique impotentiam et superbiloquentiam.

Ea communis poena stultitia> est. Omnibus enim, quo,-

