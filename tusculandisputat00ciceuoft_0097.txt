77—79.] BOOK 111. CHAP. 31—33. 89

Sed sumendum tempus est non minus in animorum
morbis quam in corporum. Ut Prometheus ille AEschyli,
’ cui quum dictum esset:

Atqui, Promedreu, te hoc tenere existumo,
Mede‘ri posse rationem iracundiae,

respondit ε

Siquidem qui tempestivam medicinam admovens
Non ad gravescens volnus illidat manus.

XXXII. Erit igitur in consolationibus prima medi-
cina, docere, aut nullum malum esse aut admodum
parvum3 altera, et de communi conditione vitae et pro-
prie, si quid sit de ipsius, qui maereat, disputandum3
tertia, summam esse stultitiam frustra confici maerore,
quum intelligaS, nihil posse profici. Nam Cleanthes
quidem sapientem consolatur, qui consolatione non eget.
Nihil enim esse malum, quod turpe non sit, si lugenti
persuaseris, non tu illi luctum, sed stultitiam detraxeris3
alienum autem tempus docendi. Et tamen non satis
mihi videtur vidisse hoc Cleanthes, suscipi aliquando
aegritudinem posse ex eo ipso, quod esse summum malum
Cleanthes ipse fateatur.

Quid enim dicemus, quum Socrates Alcibiadi persua·
sisset, ut accepimus, eum nihil hominis esse nec quic-
quam inter Alcibiadem summo loco natum et quemvis
bajulum interesse, quum se Alcibiades afflictaret lacri-
mansque Socrati supplex esset, ut sibi virtutem traderet
turpitudinemque depelleret3 quid dicemus, Cleanthe?
num in illa re, quae aegritudine Alcibiadem afficiebat,
mali nihil fuisse?

Quid? illa Lyconis qualia sunt? qui aegritudinem
extenuans parvis ait eam rebus moveri, fortunae et cor·-
poris incommodis, non animi malis. Quid ergo? illud,
quod Alcibiades dolebat, non ex animi malis vitiisque
constabat? Ad Epicuri consolationem satis est ante
dictum.

XXXIII. Ne illa quidem firmissima consolatio est,
quamquam et usitata est et saepe prodest: non tibi hoc
soli. Prodest haec quidem, ut dixi, sed nec semper nec
omnibus. Sunt enim, qui respuant; sed refert, quo
modo adhibeatur. Ut enim tulerit quisque eorum, qui
sapienter tulerunt, non quo quisque incommodo affectus

1 3

