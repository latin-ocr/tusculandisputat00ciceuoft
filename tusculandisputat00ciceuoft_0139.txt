‹io-42] Boot< v. anP. 13, 14. 131

est, cui nihil deest et quod in suo genere expletum atque
, cumulatum est, idque virtutis est proprium: certe omnes
virtutis compotes beati sunt. Et hoc quidem mihi cum
Bruto convenit, id est cum Aristotele, Xenocrate, Speu-
’ sippo, Polemone.

Sed mihi videntur etiam beatissimi. Quid enim deest 40
ad beate vivendum ei, qui confidit suis bonis? aut qui
diffidit, beatus esse qui potest 'l At diffidat necesse est,
qui bona dividit tripertito.

XIV. Qui enim poterit aut corporis firmitate aut for-
tunae stabilitate confidere? Atqui nisi stabili et fixo et
permanente bono beatus esse nemo potest. Quid ergo
ejus modi istorum est? ut mihi Laconis illud dictum in
hos cadere videatur, qui glorianti cuidam mercatori, quod
multas naves in omnem oram maritimam dimisisset ε
Non sane optabilis quidem ista, inquit, rudentibus apta
fortuna. An dubium est, quin nihil sit habendum in eo
genere, quo vita beata compleatur, si id possit amitti?
nihil enim interarescere‚ nihil exstingui, nihil cadere
debet eorum, in quibus vita beata consistit. Nam qui
timebit, ne quid ex iis deperdat, beatus esse non poterit.
Volumus enim, eum, qui beatus sit, tutum esse, inex· 41
pugnabilem‚ saeptum atque munitum, non ut parvo metu
praeditus sit, sed ut nullo. Ut enim innocens is dicitur,
non qui leviter nocet, sed qui nihil nocet, sic sine metu
is habendus est, non qui parvo metu est, sed qui omnino
metu vacat. Quae est enim alia fortitudo, nisi animi
affectio quum in adeundo periculo et in labore ac dolore
patiens, tum procul ab omni metu?

Atque haec certe non ita se haberent, nisi omne bonum 42
in una honestate consisteret. Qui autem illam maxime
optatam et expetitam securitatem (securitatem autem
nunc appello vacuitatem aegritudinis, in qua vita beata
posita est) habere quisquam potest, cui aut adsit aut
adesse possit multitudo malorum? Qui autem poterit
esse celsus et erectus et ea, quae homini accidere possunt,
omnia parva ducens, qualem sapientem esse volumus, ⁷
nisi onmia sibi in se posita censebit? An Lacedaemonii,
Philippo minitante per litteras, se omnia, quae cona-
rentur, prohibsturum, quaesiverunt, num se esset etiam
mori prohibiturus; vir is, quem quaerimus‚ nou multo
facilius tali animo reperietur quam civitas universa?

