87—90.] BOOK v. cHAP. 30—32. 145

potest. Sequetur igitur horum ratione vel ad supplicium 87
Δ beata vita virtutem cumque ea descendet in taurum,
Aristotele, Xenocrate, SpeusippO, Polemone auctoribus,
nec eam minis aut blandimentis corrupta deseret. Eadem

< Calliphontis erit Diodorique sententia, quorum uterque

honestatem sic complectitur, ut omnia, quae sine ea sint,
longe ei retro ponenda censeat. Reliqui habere se vi-
dentur angustius; enatant tamen: Epicurus, Hierony-
mus et si qui sunt, qui desertum illum Carneadem
curent defendere. Nemo est enim, quin eorum bono-
rum animum putet esse judicem eumque condocefaciat,
ut ea, quae bona malave videantur, possit contemnere.
Nam quae tibi Epicuri videtur, eadem erit Hieronymi 83
et Carneadis caussa et hercule omnium reliquorum.
Quis enim parum est contra mortem aut dolorem pa-
ratus 2

Ordiamur ab eo, si placet, quem mollem, quem vo-
luptarium dicimus. Quid? is tibi mortemne videtur
an dolorem timere? qui eum diem, quo moritur, beatum
appellat, maximisque doloribus affectus eos ipsos inven-
torum suorum memoria et recordatione confutat, nec
haec sic agit, ut ex tempore quasi effutire videatur. De
morte enim ita sentit, ut dissoluto animante sensum ex-
stinctum putet, quod autem sensu careat, nihil ad nos id
judicet pertinere. Item de dolore certa habet, quae se-
quatur, cujus magnitudinem brevitate consolatur, longin-
quitatem levitate. Qui tandem isti grandiloqui contra 89
haec duo, quae maxime angunt, melius se habent quam
Epicurus? an ad cetera, quae mala putantur, non et
Epicurus et reliqui philosophi satis parati videntur?
Quis non paupertatem extimescit? neque tamen quis-
quam philosophorum.

XXXII. Hic vero ipse quam parvo est contentus!
Nemo de tenui victu plura dixit. Etenim quae res pe-
cuniae cupiditatem afferunt, ut amori, ut ambitioni, ut
quotidianis sumptibus copiae suppetant, quum procul ab
iis omnibus rebus absit, cur pecuniam magno opere
desideret vel potius cur curet omnino? An Scythes 90
Anacharsis potuit pro nihilo pecuniam ducere: nostrates
philosophi facere non poterunt? Illius epistola fertur
his verbis: “ANACHARSIS HANNoNt SALVTEM. Mihi
amictui est Scythicum tegimen, calciamentum solorum

o

