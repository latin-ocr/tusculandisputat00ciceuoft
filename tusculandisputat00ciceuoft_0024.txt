16 TUSCULAN DISPUTATIONS. [46-48.

terris patritam illam et avitam (ut ait Theophrastus)
philosophiam cognitionis cupiditate incensam excitavit.
Praecipue vero fruentur ea, qui tum etiarn, quum has
terras incolentes circumfusi erant caligine, tamen acie
mentis dispicere cupiebant.

XX. Etenim si nunc aliquid assequi se putant, qui
ostium Ponti viderunt et eas angustiaS, per quas pene-
travit ea, quae est nominata Argo, quia Argiva in ea,—

delecti viri
Vecti petebant pellem inauratam arietis ;

aut ii, qui Oceani freta illa viderunt,

Europam Libyamque rapax ubi dividit unda:

quod tandem spectaculum fore putamuS, quum totam
terram contueri licebit ejusque quum situm, sormam,
circumscriptionem, tum et habitabiles regiones et rursum
omni cultu propter vim frigoris aut caloris vacantes!

46 Nos enim· ne nunc quidem oculis cernimus ea, quae
videmus. Neque est enim ullus sensus in corpore, sed
(ut non physici solum docent, verum etiam medici, qui
ista aperta et patefacta viderunt) viae quasi quaedam sunt
ad oculos, ad aures, ad nares a sede animi perforatae.
Itaque saepe aut cogitatione aut aliqua vi morbi impediti
apertis atque integris et oculis et auribus nec videmus
nec audimus, ut facile intelligi possit, animum et videre
et audire, non eas partes, quae quasi fenestrae sint animi;
quibus tamen sentire nihil queat menS, nisi id agat et
adsit. Quid? quod eadem mente res dissimillimas com·
prehendimus, ut colorem, saporem, calorem, odorem, so-
num? quae numquam quinque nuntiis animus cogno-
sceret, nisi ad eum omnia referrentur et is omnium judex
solus esset. Atque ea profecto tum multo puriora et
dilucidiora cernentur, quum, quo natura sert, liber animus

47 pervenerit. Nam nunc quidem, quamquam foramina
illa, quae patent ad animum a corpore, callidissimo arti-
ficio natura fabricata est, tamen terrenis concretisque
corporibus sunt intersaepta quodammodo 3 quum autem
nihil erit praeter animum, nulla res objecta impediet, quo
minus percipiat, quale quidque sit.

XXI. Quamvis copiose haec diceremus, si res postu-
laret, quam multa, quam varia, quanta spectacula animus

48 in locis caelestibus esset habiturus. Quae quidem cogi-

