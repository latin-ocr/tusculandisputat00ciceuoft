26—28.] BOOK v. anP. 9, 10. 127

dicenti, non omnes bonos esse beatos, quum in omnes
“ bonos ea, quae ille in malis numerat, cadere possint?
Vexatur idem Theophrastus et libris et scholis omnium

philosophorum, quod in Callisthene suo laudarit illam
sententiam :

Vitam regit fortuna, non sapientia.

Negant ab ullo philosopho quicquam dictum esse langui-
dius. Recte id quidem3 sed nihil intelligo dici po-
tuisse constantius. Si enim tot sunt in corpore bona,
tot extra corpus in casu atque fortuna: nonne consenta-
neum est, plus fortunam, quae domina rerum sit et
externarum et ad corpus pertinentium, quam consilium
valere ἲ

An malumus Epicurum imitari? qui multa praeclare
saepe dicit; quam enim sibi constanter convenienterque
dicat, non laborat. Laudat tenuem victum. Philosophi
id quidem; sed si Socrates aut Antisthenes diceret, non
is, qui finem bonorum voluptatem esse dixerit. Negat
quemquam jucunde posse vivere, nisi idern honeste,
sapienter justeque vivat. Nihil gravius, nihil philoso-
phia dignius, nisi idem hoc ipsum honeste, sapienter,
juste ad voluptatem referret. Quid melius, quam, for-
tunam exiguam intervenire sapienti? sed hoc isne dicit,
qui, quum dolorem non modo maximum malum, sed
solum malum etiam dixerit, toto corpore opprimi possit
doloribus acerrimis tum, quum maxime contra fortunam

glorietur? Quod idem melioribus etiam verbis Metro- 27

dorus: Oceupavi te, inquit, fortuna, atque cepi, omnes-
que aditus tuos interclusi, ut ad me adspirare non posses.
Praeclare, si Aristo Chius aut si Stoicus Zeno diceret,
qui, nisi quod turpe esset, nihil malum duceret. Tu
vero, Metrodore, qui omne bonum in visceribus medul-
lisque condideris et definieris, summum bonum firma
corporis affectione explorataque spe contineri, fortunae
aditus interclusisti? Quo modo? Isto enim bono jam
exspoliari potes,

X. Atqui his capiuntur imperiti et propter hujusmodi 28

sententias istorum hominum est multitudo. Acute autem
disputantis illud est, non quid quisque dieat, sed quid
cuique dicendum sit, videre. Velut in ea ipsa sententia,

