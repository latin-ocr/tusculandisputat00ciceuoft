83

84

85

28 TUSCULAN msruTA'nous. [83—85.

tertium est? an, quoniam ipse animi discessus a corpore
non fit sine dolore? Ut credam ita esse, quam est id
exiguum! Et falsum esse arbitror, et fit plerumque
sine sensu, nonnumquam etiam cum voluptate 3 totum·
que hoc leve est, qualecunque est; fit enim ad punctum
temporis: illud angit vel potius excruciat, discessus ab
omnibus iis, quae sunt bona in vita. Vide, ne a malis
dici verius possit. Quid ego nunc lugeam vitam homi-
num? Vere et jure possum. Sed quid necesse est,
quum id agam, ne post mortem miseros nos putemus
fore, etiam vitam efficere deplorando miseriorem 2 Feci-
mus hoc in eo libro, in quo nosmet ipsos, quantum
potuimus, consolati sumus. A malis igitur mors ab-
ducit, non a bonis, verum si quaerimus. Et quidem
hoc a Cyrenaico Hegesia sic copiose disputatur, ut is a
rege Ptolemaeo prohibitus esse dicatur illa in scholis
dicere, quod multi iis auditis mortem sibi ipsi con-
sciscerent.

Callimachi quidem epigramma in Ambraciotam Cle-
ombrotum est, quem ait, quum ei nihil accidisset adversi,
e muro se in mare abjecisse lecto Platonis libro. Ejus
autem, quem dixi, Hegesiae liber est, Ἀποκαρτερῶν, quod
a vita quidam per inediam discedens revocatur ab amicis,
quibus respondens vitae humanae enumerat incommoda.
Possem id facere, etsi minus quam ille, qui omnino
vivere expedire nemini putat. Mitto alios: etiamne
nobis expedit? qui et domesticis et forensibus solatiis
ornamentisque privati certe, si ante occidissemus, mors
nos a malis, non a bonis abstraxisset.

XXXV. Sit igitur aliquis, qui nihil mali habeat, nul-
lum a fortuna vulnus acceperit : Metellus ille honoratis
quattuor filiis ; at quinquaginta Priamus, e quibus sep-
tendecim justa uxore natis. In utroque eandem habuit
fortuna potestatem, sed usa in alteno est. Metellum
enim multi filii, filiae, nepotes, neptes in rogum imposu-
erunt; Priamum tanta progenie orbatum, quum in
aram confugisset, hostilis manus interemit. Hic si vivis
filiis, incolumi regna, occidisset,

 

adstante ope barbarica,
Tectis caelatis, laqueatis ε

utrum tandem a bonis an a malis discessisset? Tum

