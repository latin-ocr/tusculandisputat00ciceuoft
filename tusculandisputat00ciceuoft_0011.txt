6—8.] BOOK 1. cHAP. 4. 3

aetatem, ut non multum aut nihil omnino Graecis cede-
retur.

Philosophia jacuit usque ad hanc aetatem nec ullum
habuit lumen litterarum Latinarum; quae illustranda et
ἡ excitanda nobis est, ut, si occupati profuimus aliquid
civibus nostris, prosimus etiam, si possumus, otiosi. In 6
quo eo magis nobis est elaborandum, quod multi jam
esse libri Latini dicuntur, scripti inconsiderate ab op—
timis illis quidem viris, sed non satis eruditis. Fieri
autem potest, ut recte quis sentiat et id, quod sentit,
polite eloqui non possit; sed mandare quemquam lit-
teris cogitationes snas, qui eas nec disponere nec illus-
trare possit nec delectatione aliqua allicere lectorem,
hominis est intemperanter abutentis et otio et litteris.
Itaque suos libros ipsi legunt cum suis, nec quis-
quam attingit praeter eos, qui eandem licentiam scri-
bendi sibi permitti volunt. Quare si aliquid oratoriae
laudis nostra attulimus industria, multo studiosius
philosophiae fontes aperiemus, e quibus etiam illa mana-
bant.

IV. Sed ut Aristoteles, vir summo ingenio, scientia, ι
copia, quum motus esset isocratis rhetoris gloria, dicere
etiam coepit adolescentes docere et prudentiam cum elo-
quentia jungere: sic nobis placet nec pristinum (licendi
studium deponere et in hac majore et uberiore arte ver-
sari. Hanc enim perfectam philosophiam semper judi-
cavi, quae de maximis quaestionibus copiose posset
ornateque dicere: in quam exercitationem ita nos stu-
diose dedimus, ut jam etiam scholas Graecorum more
habere auderemus. Ut nuper tuum post discessum in
Tusculano, quum essent complures mecum familiares,
tentavi, quid in eo genere possem. Ut enim antea de—
clamitabam caussas, quod nemo me diutius fecit, sic
haec mihi nunc senilis est declamatio. Ponerejubebam,
de quo quis audire vellet; ad id aut sedens aut am-
bulans disputabam.

Itaque dierum quinque scholas, ut Graeci appellant, S
in totidem libros contuli. Fiebat autem ita, ut, quum
is, qui audire vellet, dixisset, quid sibi videretur, turn
ego contradicerem. Haec est enim, ut scis, vetus et
Socratica ratio contra alterius opinionem disserendi3
nam ita facillime, quid veri simillimum esset, inveniri

B 2

