44 'ruchLAN mspunnous. [lo—1⁴2.

quod datum est temporis nobis, in eo consumpsimus.
Itaque quum ante meridiem dictioni operam dedissemus,
sicut pridie feceramus, post meridiem in Academiam
descendimus. In qua disputationem habitam non quasi
narrantes exponimus, sed eisdem fere verbis, ut actum
disputatumque est.

10 IV. Est igitur ambulantibus ad hunc modum sermo
ille nobis institutus et a tali quodam ductus exordio:

A. Dici non potest, quam sim hesterna disputatione
tua delectatus vel potius adjutus. Etsi enim mihi sum
conscius, numquam me nimis vitae cupidum fuisse,
tamen interdum objiciebatur animo metus quidam* et
dolor cogitanti, fore aliquando finem hujus lucis et amis-
sionem omnium vitae commodorum. Hoc genere mo-
lestiae sie, mihi crede, sum liberatus, ut nihil minus
curandum putem.

11 M. Minime mirum id quidem. Nam efficit hoc phi-
losophia : medetur animis, inanes sollicitudines detrahit3
cupiditatibus liberat, pellit timores. Sed haec ejus vis
non idem potest apud omnes 3 tum valet multum, quum
est idoneam complexa naturam. Fortes enim non modo
Fortuna adjuvat, ut est in vetere proverbio, sed multo
magis ratio, quae quibusdam quasi praeceptis confirmas
vim fortitudinis. Te natura excelsum quendam vide-
licet et altum et humana despicientem genuit; itaque
facile in animo forti contra mortem habita insedit oratio.
Sed haec eadem num censes apud eos ipsos valere, nisi
admodum paucos, a quibus inventa, disputata, con·
scripta sunt? Quotus enim quisque philosophorum in-
venitur, qui sit ita moratus, ita animo ac vita constitutus,
ut ratio postulat? qui disciplinam suam non ostenta-
tionem scientiae, sed legem vitae putet? qui obtemperet

12 ipse sibi et decretis suis pareat? Videre licet alios tanta
levitate et jactatione, ut iis fuerit non didicisse melius,
alios pecuniae cupidos, gloriae nonnullos, multos libidinum
servos, ut cum eorum vi‘ta mirabiliter pugnet oratio:
quod quidem mihi videtur esse turpissimum. Ut
enim, si grammaticum se professus quispiam barbare
loquatur aut si absurde canat is, qui se haberi velit mu-
sicum, hoc turpior sit, quod in co ipso peccet, quus
profitetur scientiam: sic philosophus in vitae ratione
peccans hoc turpior est, quod in officio, cujus magister

