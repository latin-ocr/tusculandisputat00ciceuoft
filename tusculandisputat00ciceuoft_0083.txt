35, 36.] Boon 111. anP. 15—-17, 75

elevetque aegritudinem, quam perpetua in omni vita
cogitatio, nihil esse quod non accidere possit, quam me-
ditatio conditionis humanae, quam vitae lex commenta-
tioque parendi, quae non hoc affert, ut semper maereamus‚
sed ut numquam. Neque enim, qui rerum naturam, qui
vitae varietatem, qui imbecillitatem generis humani cogi-
tat, maeret, quum haec cogitat; sed tum vel maxime
sapientiae fungitur munere. Utrumque enim conse-
quitur, ut et considerandis rebus humanis proprio phi-
losophiae fruatur officio, et adversis casibus triplici
consolatione sanetur: primum quod posse accidere diu
cogitaverit, quae cogitatio una maxime molestias omnes
extenuat et diluit; deinde quod humana humane ferenda
intelligit3 postremo quod videt malum nullum esse nisi
culpam3 culpam autem nullam esse, quum id, quod ab
homine non potuerit praestari, evenerit. Nam revocatio
illa, quam affert, quum a contuendis nos malis avocat,
nulla est. Non est enim in nostra potestate, fodicantibus
iis rebus, quas malas esse opinemur, dissimulatio vel
oblivio: lacerant, vexant, stimulos admovent, ignes ad-
hibent, respirare non sinunt. Et tu oblivisci jubes,
quod contra naturam est, qui, quod a natura datum est,
auxilium extorqueas inveterati doloris? Est enim tarda
illa quidem medicina, sed tamen magna, quam affert
longinquitas et dies. Jubes me bona cogitare, oblivisci
malorum. Diceres aliquid et magno quidem philosopho
dignum, si ea bona esse sentires, quae essent homine
dignissima.

XVII. Pythagoras mihi si diceret aut Socrates aut·

Plato: Quid jaces? aut quid maeres? aut cur suc-
cumbis cedisque fortunae? quae pervellere te forsitan
potuerit et pungere, non potuit certe vires frangere.
Magna vis est in virtutibus3 eas excita, si forte dor-
miunt. Jam tibi aderit princeps Fortitudo, quae te
animo tanto esse coget, ut omnia, quae possint homini
evenire, contemnas et pro nihilo putes. Aderit Tempe-
rantia, quae est eadem moderatio, a me quidem paullo
ante appellata frugalitaS‚ quae te turpiter et nequiter
facere nihil patiatur. Quid est autem nequius aut tur-
pius effeminato viro? Ne Justitia quidem sinet te ista
facere, cui minimum esse videtur in hac caussa loci,
quae tamen ita dicet, dupliciter esse te injustum, quum
H 2

35

