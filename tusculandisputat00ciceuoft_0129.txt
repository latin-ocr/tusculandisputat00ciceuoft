7—9.] BOOK v. ense. 2, 3. 121

et haec indoctorum animis offusa caligo est, quod tam
longe retro respicere non possunt nec eos, a quibus vita
hominum instructa primis sit, fuisse philosophos arbi-
trantur.

III. Quam rem antiquissimam quum videamus, no·
men tamen esse eonfitemur recens. Nam sapientiam
quidem ipsam quis negare potest non modo re esse an-
tiquam, verum etiam nomine? quae divinarum humana-
rumque rerum, tum initiorum caussarumque cujusque
rei cognitione hoc pulcherrimum nomen apud antiquos
assequebatur. Itaque et illos septem, qui a Graecis
σοφοί, sapientes a nostris et habebantur et nomina-
bantur, et multis ante saeculis Lycurgum, cujus tempo-
ribus Homerus etiam fuisse ante hanc Urbem conditam
traditur, et jam heroicis aetatibus Ulixem et Nestorem
accepimus et fuisse et habitos esse sapientes. Nec vero
Atlas sustinere eaelum‚ nec Prometheus affixus Caucaso,
nec stellatus Cepheus cum uxore. genero, filia trade-
retur, nisi caelestium divina cognitio nomen eorum ad
errorem fabulae traduxisset. A quibus ducti deinceps
omnes, qui in rerum contemplatione studia ponebant,
sapientes et habebantur et nominabantur, idque eorum
nornen usque ad Pythagorae manavit aetatem, quem, ut
scribit auditor Platonis, Ponticus Heraclides, vir doctus
in primis, Phliuntem ferunt venisse, eumque cum Leonte
principe Phliasiorum docte et copiose disseruisse quae-
dam. Cujus ingenium et eloquentiam quum admiratus
esset Leon, quaesivisse ex eo, qua maxime arte confi-
deret3 at illum, artem quidem se scire nullam, sed esse
philosophum; admiratum Leontem novitatem nominis
quaesivisse, quinam essent philosophi et quid inter eos
et reliquos interessem Pythagoram autern respondisse,
similem sibi videri vitam hominurn et mercatum eum,
qui haberetur maximo ludorum apparatu totius Graeciae
celebritate; nam ut illic alii corporibus exercitatis glo-
riam et nobilitatem coronae peterent, alii emendi aut
vendendi quaestu et lucro ducerentur, esset autem quod-
dam genus eorum, idque vel maxime ingenuum, qui
nec plausum nec lucrum quaererent, sed visendi caussa
venirent studioseque perspicerent, quid ageretur et quo
modo: item nos, quasi in mercatus quandam celebri-
tatem ex urbe aliqua, sic in hanc vitam ex alia vita et

M

