91—93.] BOOK 1. cHAP. 37—39. 31

animal, quod fuerit, factum esse nihil, is plane perspiciet,
inter Hippocentaurum, qui numquam fuerit, et regem
Agamemnonem nihil interesse, nec pluris nunc facere
M. Camillum hoc civile bellum, quam ego vivo illo
⁴fecerim Romam captam.

Cur igitur et Camillus doleret, si haec post trecentos
et quinquaginta fere annos eventura putaret? et ego
doleam, si ad decem millia annorum gentem aliquam
urbem nostram potituram putem? Quia tanta caritas
patriae est, ut eam non sensu nostro, sed salute ipsius
metiamur.

XXXVIII. Itaque non deterret sapientem mors, quae 91
propter incertos casus quotidie imminet, propter bre-
vitatem vitae numquam potest longe abesse, quo minus
in omne tempus rei publicae suisque consulat, ut poste-
ritatem ipsam, cujus sensum habiturus non sit, ad se
putet pertinere. Quare licet etiam mortalem esse ani-
mum judicantem aeterna moliri, non gloriae cupiditate,
quam sensurus non sit, sed virtutis, quam necessario
gloria, etiam si tu id non agas, consequatur. Natura
vero se sic habet, ut, quo modo initium nobis rerum
omnium ortus noster afferat, sic exitum mors. Ut
nihil pertinuit ad nos ante ortum, sic nihil post mortem
pertinebit. In quo quid potest esse mali, quum mors
nec ad vivos pertineat nec ad mortuos? Alteri nulli
sunt, alteros non attinget.

Quam qui leviorem faciunt, somni simillimam volunt 92
esse ; quasi vero quisquam ita nonaginta annos velit vi-
vere, ut, quum sexaginta confecerit, reliquos dormiat!
Ne sui quidem id velint, non modo ipse. Endymion
vero, si fabulas audire volumm, ut, nescio quando, in
Latmo obdormivit, qui est mons Cariae, nondum, opinor,
est experrectus. Num igitur eum curare censes, quum
Luna laboret? a qua consopitus putatur, ut eum dor-
mientem oscularetur. Quid curet autem, qui ne sentit
quidem? Habes somnum imaginem mortis, eamque
quotidie induis : et dubitas, quin sensus in morte nullus
sit, quum in ejus simulacro videas esse nullum sensum?

XXXIX. Pellantur ergo istae ineptiae paene aniles, 93
ante tempus mori miserum esse. Quod tandem tempus?
Naturaene? At ea quidem dedit usuram vitae tamquam
pecuniae, nulla praestituta die. Quid est igitur, quod

