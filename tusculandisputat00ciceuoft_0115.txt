50—52.] BOOK ιν. CHAP. 21—23. 107

gredientem apud Homerum Ajacem multa cnm hilaritate,
quum depugnaturus esset cum Hectore. Cujus, ut arma
’ sumpsit, ingressio laetitiam attulit sociis, terrorem autem
hostibus, ut ipsum Hectorem, quemadmodum est apud
ν Homerum, toto pectore trementem, provocasse ad pug-
nam poeniteret. Atque hi collocuti inter se, priusquam
manum consererent, leniter et quiete nihil ne in ipsa
quidem pugna iracunde rabioseve fecerunt. Ego ne
Torquatum quidem illum, qui hoc cognomen invenit,
iratum existimo Gallo torquem detraxisse, nec Marcellum
apud Clastidium ideo fortem fuisse, quia fuerit iratus.
De Africano quidem, quia notior est nobis propter re-
centem memoriam, vel jurare possum, non illum ira-
cundia tum inflammatum fuisse, quum in acie M. Allie-
num Pelignum scuto protexerit gladiumque hosti in
pectus infixerit. De L. Bruto fortasse dubitarim, an
propter infinitum odium tyranni effrenatius in Aruntem
invaserit3 video enim utrumque cominus ictu cecidisse
contrario. Quid igitur huc adhibetis iram? an fortitudo,
nisi insanire coepit‚ impetus suos non habet? Quid?
Herculem, quem in caelum ista ipsa, quam vos iracundiam
esse vultis, sustulit fortitudo, iratumne censes conflixisse
cum Erymanthio apro aut leone Nemeaeo? an etiam
Theseus Marathonii tauri cornua comprehendit iratus?
Vide, ne fortitudo minime sit rabiosa, sitque iracundia
tota levitatis. Neque enim est ulla fortitudo, quae
rationis est expers.

XXIII. Contemnendae res humanae sunt, negligenda
mors est, patibiles et dolores et labores putandi. Haec
quum constituta sunt judicio atque sententia, tum est
robusta illa et stabilis fortitudo, nisi forte, quae vehe-
menter, acriter, animose fiunt, iracunde fieri suspicamur.
Mihi ne Scipio quidem ille, pontifex maximus, qui hoc
Stoicorum verum esse declaravit, numquam privatum
esse sapientem, iratus videtur fuisse Ti. Graccho tum,
quum consulem languentem reliquit atqueipse privatus,
ut si consul esset, qui rem publicam salvam esse vellet,
se sequi jussit. Nescio, ecquid ipsi nos fortiter in
re publica fecerimus3 si quid fecimus, certe irati non
fecimus.

An est quicquam similius insaniae quam ira? quam
bene Ennius initium dixit insanice. Color, vox, oculi,

50

51

52

