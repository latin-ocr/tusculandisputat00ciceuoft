12, 13.] BOOK 1. cHAP. 7. 5

poetarum et pictorum portenta convincere? M. Atqui
pleni libri sunt contra ista ipsa disserentium philoso-
' phorum. A. Inepte sane. Quis est enim tam excors,
quem ista moveant? M. Si ergo apud inferos miseri
ff non sunt, ne sunt quidem apud inferos ulli. A. Ita
prorsus existimo. M. Ubi sunt ergo ii, quos miseros
dicis? aut quem locum incolunt? si enim sunt, nus-
quam esse non possunt. A. Ego vero nusquam esse
illos puto. M. Igitur ne esse quidem? A. Prorsus
isto modo, et tamen miseros ob id ipsum quidem, quia
nulli sunt.

M. Jam mallem Cerberum metueres, quam ista tam ·‘

inconsiderate diceres, A. Quid tandem? M. Quem
esse negas, eundem esse dicis. Ubi est acumen tuum?
quum enim miserum esse dici's, tum eum, qui non sit,
dicis esse. A. Non sum ita hebes, ut istud dicam.
M. Quid dicis igitur? A. Miserum esse verbi caussa
M. Crassum, qui illas fortunas morte dimise1·it; mise-
rum Cn. Pompeium, qui tanta gloria sit orbatus3 omnes
denique miseros, qui hae luce careant. Μ. Revolveris
eodem. Sint enim oportet, si miseri sunt3 tu autem
modo negabas eos esse, qui mortui essent. Si igitur non
sunt, nihil possunt esse3 ita ne miseri quidem sunt.
A. Non dieo fortasse etiam, quod sentio; nam istuc

ipsum, non esse, quum fueris, miserrimum puto. M. ,3

Quid? miserius, quam omnino numquam fuisse? Ita,
qui nondum nati sunt, miseri jam sunt, quia non sunt;
et nos, si post mortem miseri futuri summ, miseri fui-
mus, antequam nati. Ego autern non commemini,
antequam sum natus, me miserum. Tu si meliore me-
moria es, velim scire, ecquid de te recordere.

VII. A. stajocaris, quasi ego dicam eos miseros, qui nati
non sint, et non eos, qui mortui sunt. M. Esse ergo
eos dicis. A. Immo, quia non sint, quum fuerint, eo
miseros esse. M. Pugnantia te loqui non vides? quid
enim tam pugnat, quam non modo miserum, sed omnino
quicquam esse, qui non sit? An tu egressus porta
Capena, quum Calatini, Scipionum, Serviliorum, Metel-
lorum sepulcra vides, miseros putas illos? A. Quoniam
me verbo premiS, posthac non ita dicam: miseros esse,
sed tantum : miseros, ob id ipsum, quia non sint.
M. Non dicis igitur: miser est M. Crassus, sed tan-

13 3

