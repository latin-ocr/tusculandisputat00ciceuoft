23—26.] Boox 1. anr. 12. 9

mus. Nihil est enim apud istos, quod non atomorum
turba conficiat. Harum sententiarum quae vera sit, 23
' deus aliqui viderit; quae veri simillima, magna quaestio
est. Utrum igitur inter has sententias dijudicare malu-

< mus, an ad propositum redire? A. Cuperem equidem
utrumque, si posset3 sed est difficile confundere. Quare
si, ut ista non disserantur, liberari mortis metu possumus,

id agamus3 sin id non potest, nisi hac quaestione ani-
morum explicata, nunc, si videtur, hoc, illud alias.

M. Quod malle te intelligo, id puto esse commodius,
Efficiet enim ratio, ut, quaecunque vera sit earum sen-
tentiarum, quas exposui, mors aut malum non sit, aut
sit bonum potius. Nam si cor aut sanguis aut cerebrum 24
est animus, certe, quoniam est corpus, interibit cum re-
liquo corpore. Si anima est, fortasse dissipabitur3 si
ignis, exstinguetur3 si est Aristoxeni harmonia, dissol-
vetur. Quid de Dicaearcho dicam, qui nihil omnino
animum dicat esse? His sententiis omnibus nihil post
mortem pertinere ad quemquam potest3 pariter enim
cum vita sensus amittitur3 non sentientis autem, nihil
est, ullam in partem quod intersit. Reliquorum sen-
tentiae spem afferunt, si te hoc forte delectat, posse ani-
mos, quum e corporibus excesserint, in caelum, quasi in
domicilium suum, pervenire. A. Me vero delectat,
idque primum ita esse velim 3 deinde, etiam si non sit,
mihi persuaderi tamen velim. M. Quid tibi ergo opera
nostra opus est? num eloquentia Platonem superare pos-
sumus? Evolve diligenter ejus eum librum, qui est de
animo: amplius quod desideres, nihil erit. A. Feci
mehercule, et quidem saepius3 sed, nescio quo modo,
dum lego, assentior, quum posui librum et mecum ipse
de immortalitate animorum coepi cogitare, assensio omnis
illa elabitur.

M. Quid hoc 2 dasne aut manere animos post mortem, 25
aut morte ipsa interire? A. Do vero. M. Quid? si
maneant? A. Beatos esse concedo. M. Sin intereant?
A. Non esse miseros, quoniam ne sint quidem. Jam
istud, coacti a te, paullo ante concessimus. M. Quo
modo igitur aut cur mortem malurn tibi videri dicis? quae
aut beatos nos efficiet, animis manentibus, aut non mise-
ros, sensu carentes,
⁴ XII. A. Expone igitur, nisimolestum est, primum, si 26

