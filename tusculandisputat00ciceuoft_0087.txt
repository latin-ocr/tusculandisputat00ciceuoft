47—49.] BOOK 111. cHAP. 20. 79

verbo solum posuit voluptatem, sed explanavit, quid
diceret. ‘⁶ Saporem, inquit, et corporum complexum et
'ludos atque cantus ct formas eas, quibus oculi jucunde
moveantur.’' Num fingo? num mentior? Cupio re·-
›fellt Quid enim laboro, nisi ut veritas in omni quaes-
tione explicetur? At idem ait, non crescere voluptatem 4?
dolore detracto, summamque voluptatem nihil dolere.
Paucis verbis tria magna peccata. Unum, quod secum
ipse pugnat. Modo enim, ne suspicari quidem se quic-
quam bonum, nisi sensus quasi titillarentur voluptate3
nunc autem, summam voluptatem esse dolore carere.
Potestne magis secum ipse· pugnare? Alterum pecca-
tum, quod, quum in natura tria sint, unum gaudere,
alterum dolere, tertium nec gaudere nec dolere, hic pri-
mum et tertium putat idem esse nec distinguit a non
dolendo voluptatem. Tertium peccatum commune cum
quibusdam, quod, quum virtus maxime expetatur ejus-
que adipiscendae caussa philosophia quaesita sit, ille a
virtute summum bonum separavit.

At laudat saepe virtutem—Et quidem C. Gracchus, 48
quum largitiones maximas fecisset et effudisset aerarium,
verbis tamen defendebat aerarium. Quid verba audiam,
quum facta videam? L. Piso ille Frugi semper contra
legem frumentariam dixerat. Is, lege lata, consularis
ad frumentum accipiundum venerat. Animum advertit
Gracchus in contione Pisonem stantem; quaerit, audi-
ente populo Romano, qui sibi constet, quum ea lege fru-
mentum petat, quam dissuaserit. “ Nolim, inquit, mea
bona, Gracche, tibi viritim dividere libeat ; sed, si facias,
partem petam.” Parumne declaravit vir gravis et sa-
piens, lege Sempronia patrimonium publicum dissipari?
Lege orationes Gracchi: patronum aerarii esse dices.
Negat Epicurus jucunde posse vivi, nisi cum virtute 49
vivatur, negat ullam in sapientem vim esse fortunae,
tenuem victum antefert copioso, negat ullum esse tem-
pus, quo sapiens non beatus sit. Omnia philosopho
digna, sed cum voluptate pugnantia—Non istam dicit
voluptatem.——Dicat quamlibet3 nempe eam dicit, in qua
virtutis nulla pars insit. Age, si voluptatem non intel-
ligimus, ne dolorem quidem? Nego igitur ejusesse,
qui dolore summum malum metiatur, mentionem facere
Vlrtutis.

