6--9‚] BOOK 11. CHAP. 2, 3. 43

probare soleant, ea cogantur constantiae caussa defendere :
nos, qui sequimur probabilia nec ultra quam id, quod
’ veri simile occurrit, progredi possumus, et refellere sine
pertinacia et refelli sine iracundia parati sumus.

Quodsi haec studia traducta erunt ad nostros, ne6
bibliothecis quidem Graecis egebimus, in quibus multi-
tudo infinita librorum propter eorum est multitudinem,
qui scripserunt ; eadem enim dicuntur a multis 3 ex quo
libris omnia referserunt. Quod accidet etiam nostris, si
ad haec studia plures confluxerint. Sed eos, si possu-
mus, excitemus, qui liberaliter eruditi adhibita etiarn
disserendi elegantia ratione et via philosophantur.

III. Est enirn quoddam genus eorum, qui se pbilo-
sophos appellari volunt, quorum dicuntur esse Latini
sane multi libri, quos 11011 contemno equidem, quippe
quos numquam legerim; sed quia profitentur ipsi illi,
qui eos scribunt, se neque distincte neque distribute
neque eleganter neque ornate scribere, lectionem sine
ulla delectatione negligo. Quid enim dicant et quid
sentiant ii, qui sunt ab ea disciplina, nemo mediocriter
quidem doctus ignorat. Quam ob rem quoniam, quem-
admodum dicant, ipsi non laborant: cur legendi sint,
nisi ipsi inter se, qui idem sentiunt, non intelligo. Nam S
ut Platonem reliquosque Socraticos et deinceps eos, qui
ab his profecti sunt, legunt omne8‚ etiam qui illa aut non
approbant aut non studiosissime consectantur3 Epicurum
autem et Metrodorum non fere praeter suos quisquam in
manus sumit: sic hos Latinos ii soli legunt, qui illa
recte dici putant. Nobis autem videtur, quicquid lit-
teris mandetur, id commendari omnium eruditorum
lectioni decere. Nec, si id ipsi minus consequi possu-
mus, idcirco minus id ita faciendum esse sentimus.

Itaque mihi semper Peripateticorum Academiaeque 9
consuetudo de omnibus rebus in contrarias partes disse-
rendi non ob eam caussam solum placuit, quod aliter
non posset, quid in quaque re veri simile esset, inveniri,
sed etiarn quod esset ea maxima dicendi exercitatio;
qua princeps usus est Aristoteles, deinde eum qui secuti
sunt. Nostra autem memoria Philo, quem nos fre-
quenter audivimus, instituit alio tempore rhetorum prae—
cepta tradere, alio philosophorum. Ad quam nos con-
suetudinem a familiaribus nostris adducti in Tusculano,

κ1

