108 ruscorum mspurxrrons. [53, 54.

spiritus, impotentia dictorum ac factorum quam partem
habent sanitatis? Quid Achille Homerico foedius, quid
Agamemnone in jurgio? nam Ajacem quidem ira ad
furorem mortemque perduxit. Non igitur desiderat
fortitudo advocatam iracundiam3 satis est instructa,
parata, armata per sese. Nam isto modo quidem licet
dicere, utilem vinolentiam ad fortitudinem, utilem etiam
dementiam, quod et insani et ebrii multa faciunt saepe
vehementius. Semper Ajax fortis, fortissimus tamen in
furore :

Nam facinus fecit maxumum, quum, Danais inclinantibus,
53 Summam rem perfecit manu, restituit proeliuin insaniens.

XXIV, Dicamus igitur utilem insaniam? Tracta
definitiones fortitudinis: intelliges, eam stomacho non ν
egere. Fortitudo est igitur affectio animi legi summae
in perpetiendis rebus obtemperans, vel conservatio sta-
bilis judicii in eis rebus, quae formidolosae videntur,
subeundis et repellendis, vel scientia rerum formidolo-
sarum contrariarumque aut omnino negligentiarum con-
servans earum rerum stabile judicium, vel brevius, ut
ChrysippuS‚—nam superiores definitiones erant Sphaeri,
hominis in primis bene definientis, ut putant Stoici; sunt
enim omnino omnes fere similes, sed declarant communes„
notiones alia magis alia ;--quo modo igitur Chrysippus?
Fortitudo est, inquit, scientia rerum perferendarum vel
affectio animi in patiendo ac perferendo summae legi
parens sine timore. Quamvis licet insectemur istos, ut
Carneades solebat: metuo, ne soli philosophi sint. Quae
enim istarum definitionum non aperit notionem nostram,
quam habemus omnes de fortitudine tectam atque invo-
lutam? qua aperta, quis est, qui aut bellatori aut impe-
ratori aut oratori quaerat aliquid neque eos existimet sine
rabie quicquam fortiter facere posse ’ἶ

54 Quid? Stoici, qui omnes insipientes insanos esse

dicunt, nonne ista colligunt? Remove perturbationes
maximet'lue iracundiam :jam videbuntur monstra dicere.
Nunc autem ita disserunt, sic se dicere, omnes stultos
insanire, ut male olere omne coenum.-At non semper.
——Commove, senties. Sic iracundus non semper iratus
est3 lacesse, jam videbis furentem.

Quid? ista bellatrix iracundia, quum domum rediit,
qualis est cum uxore, cum liberis, cum familia? an tum

