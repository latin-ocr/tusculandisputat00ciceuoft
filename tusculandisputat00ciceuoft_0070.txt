65

66

62 TUSCULAN DISPUTATIONS. [65—67.

quae sine venditatione et sine populo teste fiunt, non
quo fugiendus sit (omnia enim bene facta in luce se col-
locari volunt), sed tamen nullum theatrum virtuti con-
scientia majus est.

XXVII. Atque in primis meditemur illud, ut haec
patientia dolorum, quam saepe jam animi intentione dixi
esse firmandam, in omni genere se aequabilem praebeat.
Saepe enim multi, qui aut propter vietoriae cupiditatem
aut propter gloriae, aut etiam ut jus suum et libertatem
tenerent, vulnera exceperunt fortiter et tulerunt, iidem
omissa contentione dolorem morbi ferre non possunt.
Neque enim illum, quem facile tulerant, ratione aut
sapientia tulerant, sed studio potius et gloria. ltaque
barbari quidam et immanes ferro decertare acerrime pos-
sunt, aegrotare viriliter non queunt3 Graeci autem ho-
mines, non satis animosi, prudentes, ut est captus homi-
num, satis, hostem adspicere non possunt3 eidem morbos
toleranter atque humane ferunt. At Cimbri et Celtiberi
in proeliis exsultant, lamentantur in morb03 nihil enim
potest esse aequabile, quod non a certa ratione pro2
ficiscatur.

Sed quum videas, eos, qui aut studio aut opinione
ducantur, in eo persequendo atque adipiscendo dolore
non frangi: debeas existimare, aut non esse malum
dolorem, aut, etiam si, quicquid asperum alienumque
natura sit, id appellari plac-eat malum, tantulum tamen
esse, ut a virtute ita obruatur, ut nusquam appareat.
Quae meditare, quaeso, dies et noctes. Latius enim
manabit haec ratio et aliquanto majorem locum, quam
de uno dolore, occupabit. Nam si omnia fugiendae tur-
pitudinis adipiscendaeque honestatis caussa faciemus, non
modo stimulos doloris, sed etiam fulmina fortunae con-
temnamus licebit, praesertim quum paratum sit illud ex

67 hesterna disputatione perfugium. Ut euim, si cui navi-

ganti, quem praedones insequantur, deus qui dixerit:
“Ejice ‘te de uavi; praesto est, qui excipiat, vel del-
phinus, ut Arionem Meffiymnaeum, vel equi Pelopis illi
Neptunii, qui per undas currus suspensos rapuisse di-
cuntur, excipient te et, quo velis, perferent‚’' omnem
omittat timorem : sie urgentibus asperis et odiosis dolo-
ribus, si tanti sint, ut ferendi non sint, quo sit confu-
giendum, vides.

