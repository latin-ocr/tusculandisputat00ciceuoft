60—62.] BOOK 111. CHAP. 24—26. 83

tudine afficiatur, cui ille necopinato casus evenerit.
Itaque dicuntur nonnulli in maerore, quum de hac com-
'muni hominum conditione audivissent, ea lege esse nos
natos, ut nemo in perpetuum esse posset expers mali,
gravius etiam tulisse.

XXV. Quocirca Carneades, ut video nostrum scribere
Antiochum, reprendere Chrysippum solebat laudantem
Euripideum carmen illud:

Mortalis nemo est, que‘m non attingit dolor
Morbfisque ; multis sunt humandi liberi,

Rursum creandi, morsque est finita omnibus ;

Quae generi humano angorem nequicquam afferunt.
Reddenda terrae est te'rra ; tum vita omnibus
Mete'nda, ut fruges. Sic jubet Necessitas.

Negabat genus hoc orationis quicquam omnino ad 60
levandam aegritudinem pertinere. Id enim ipsum do-
lendum esse dicebat, quod in tam crudelem necessitatem
incidissemus. Nam illam quidem orationem ex com-
memoratione alienorum malorum ad malevolos conso-
landos esse accommodatam.

Mihi vero longe videtur secus. Nam et necessitas
ferendae conditionis humanae quasi cum deo pugnare
cohibet admonetque esse hominem, quae cogitatio magno
opere luctum levat, et enumeratio exemplorum non, ut
animum malevolorum oblectet, affertur, sed utine, qui
maeret, ferundum sibi id censeat, quod videat multos
moderate et tranquille tulisse. Omnibus enim modis 61
fulciendi sunt, qui ruunt nec cohaerere possunt propter
magnitudinem aegritudinis, Ex quo ipsam aegritudinem
λύπην Chrysippus, quasi solutionem totius hominis,
appellatam putat. Quae tota poterit evelli explicata,
ut principio dixi, caussa aegritudinis. Est enim nulla
alia, nisi opinio et judicium magni praesentis atque
urgentis mali. Itaque et dolor corporis, cujus est
morsus acerrimus, perferetur spe proposita boni, et acta
aetas honeste ac splendide tantam affert consolationem,
ut eos, qui ita vixerint, aut non attingat aegrimdo aut
perleviter pungat animi dolor.

XXVI. Sed ad hanc opinionem magni mali quum 62
illa etiam opinio accessit, oportere, rectum esse, ad
officium pertinere, ferre illud aegre, quod acciderit: tum
denique efficitur illa gravis aegritudinis perturbatio.

