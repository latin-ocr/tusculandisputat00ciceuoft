6 TuchLAN insnum-ulons. [14—16.

14 tum: miser M. Crassus. A. Ita plane. M. Quasi
non neeesse sit, quicquid isto modo pronuntieS, id aut
esse aut non esse. An tu dialecticis ne imbutus quidem
es? In primis enim hoc traditur: omne pronuntiatum
(sic enim mihi in praesentia occurrit, ut appellarem

, ἀξίωμας utar post alio, si invenero melius) ; id ergo est
pronuntiatum, quod est verum aut falsum. Quum dicis
igitur: miser M. Crassus, aut hoc dicis: miser est M.
Crassus, ut possit judicari, verum id falsumne sit, aut
nihil dicis omnino. A. Age jam concedo, non esse
miseros, qui mortui sint, quoniam extorsisti, ut faterer,
qui omnino non essent, eos ne miseros quidem esse
posse. Quid? qui vivimus, quum moriendum sit, nonne
miseri sumus? Quae enim potest in vita esse jucunditas,
quum dies et noctes cogitandum sit, jam jamque esse
moriundum ’ἶ

15 VIII. M. Ecqui ergo intelligis, quantum mali de
humana conditione dejeceris? A. Quonam modo?
Μ. Quia, si mori etiam mortuis miserum esset, infini-
tum quoddam et sempiternum malum haberemus [in
vita]; nunc video calcem, ad quam quum sit decursum,
1111111 sit praeterea extimescendum. Sed tu mihi videris
Epicharmi, acuti nec insulsi hominis, ut Siculi, senten-
tiam sequi. A. Quam? non enim novi. M. Dicam:
si potere, Latine ; scis enim, me Graece loqui in Latino
sermone non plus solere, quam in Graeco Latine. A. Et

recte quidem. Sed quae tandem est Epicharmi ista
sententia? M.

Emori nol6 ς sed me esse mortuum nihil aestumo.

A. Iam agnosco Graecum. Sed quoniam coegisti, ut
concederem, qui mortui essent, eos miseros non esse:
perfice, si potes, ut ne moriendum quidem esse miserum
putem.

16 M. Jam istuc quidem nihil negotii est, sed etiam
majora molior. A. Quo modo hoc nihil negotii est, aut
quae sunt tandem ista majora? M. Quia, quoniam
post mortem nihil est mali, ne mors quidem est malum,
cui proximum tempus est post mortem, in quo mali
nihil esse concedis : ita ne moriendum quidem esse ma·
lum est3 id est enim, perveniendum esse ad id, quod
non esse malum confitemur. A. Uberius ista, quaeso.

