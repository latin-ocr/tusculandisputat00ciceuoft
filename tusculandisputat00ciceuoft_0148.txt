140 TUSCULAN DlsPU'rA'rloNS. [70—73.

bus cavernis maria sustineantur3 qua omnia delata gra-
vitate medium mundi locum semper expetant, qui est
idem infimus in rotundo.

70 XXV. Haec tractanti animo et noctes et dies cogitanti
exsistit illa a deo Delphis praecepta cognitio, ut ipsa se
mens agnoscat conjunctamque cum divina mente se
sentiat, ex quo insatiabili gaudio compleatur. Ipsa
enim cogitatio de vi et natura deorum studium incendit
illius aeternitatis imitandi neque se in brevitate vitae
collocatam putat, quum rerum caussas alias ex aliis
aptas et necessitate nexas videt, quibus ab aeterno tem-
pore fiuentibus in aeternum ratio tamen mensque mode-

71 ratur. Haec ille intuens atque suspiciens vel potius
omnes partes orasque circumspiciens quanta rursus animi
tranquillitate humana et citeriora considerat! Hinc illa
cognitio virtutis exsistit, efflorescunt genera partesque
virtutum, invenitur, quid sit, quod natura spectet ex-
tremum in bonis, quid in malis ultimum, quo referenda
sint officia, quae degendae aetatis ratio deligenda. Qui-
bus et talibus rebus exquisitis hoc vel maxime efficitur,
quod hac disputatione agimus, ut virtus ad beate viven-

72 dum sit se ipsa contenta. Sequitur tertia, quae per
omnes partes sapientiae manat et funditur, quae rem
definit, genera dispertit, sequentia adjungit, perfecta
concludit, vera et falsa dijudicat, disserendi ratio et sci-
entia. Ex qua quum summa utilitas exsistit ad res pon·
derandas, turn maxime ingenua delectatio et digna sapi-
entia. Sed haec otii. Transeat idem iste sapiens ad rem
publicam tuendam. Quid eo possit esse praestantius,
quum contineri prudentia utilitatem civium cernat, jus-
titia nihil in suam domum inde derivet, reliquis utatur
tot tam variisque virtutibus ’ί Adjunge fructum amici-
tiarum, in quo doctis positum est quum consilium omnis
vitae consentiens et paene conspirans, tum summa jucun-
ditas e quotidiano cultu atque victu. Quid haec tandem
vita desiderat, quo sit beatior? cui refertae tot tantis·
que gaudiis fortuna ipsa cedat necesse est. Quodsi
gaudere talibus bonis animi, id est virtutibus, beatum
est, omnesque sapientes his gaudiis perfruuntur: omnes
eos beatos esse confiteri, necesse est.

73 XXVI. A. Etiamne in cruciatu atque tormentis?
M. An tu me in viola putabas aut in rosa dicere? An

