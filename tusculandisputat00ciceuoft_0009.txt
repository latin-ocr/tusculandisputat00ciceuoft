THE

TUSCULAN DISPUTATIONS.

BOOK Ι.

 

Ι. QUUM defensionum laboribus senatoriisque mune· 1
ribus aut omnino aut magna ex parte essem aliquando
liberatus, retuli me, Brute, te hortante maxime ad ea
studia, quae, retenta animo, remissa temporibu8‚ longo
intervallo intermissa, revocavi3 et quum omnium artium,
quae ad rectam vivendi viam pertinerent, ratio et disci-
plina studio sapientiae, quae philosophia dicitur, contine-
retur, hoc mihi Latinis litteris illustrandum putavi:
non quia philosophia Graecis et litteris et doctoribus
percipi non posset, sed meum semper judicium fuit,
omnia nostros aut invenisse per se sapientius quam
Graecos, aut accepta ab illis fecisse meliora, quae quidem
digna statuissent, in quibus elaborarent. Nam mores 2
et instituta vitae resque domesticas ac familiares nos pro-
fecto et melius tuemur et lautius; rem vero publicam
nostri majores certe melioribus temperaverunt et insti-
tutis et legibus. Quid loquar de re militari? in qua
quum virtute nostri multum valuerunt, tum plus etiam
disciplina. Jam illa, quae natura, non litteris assecuti
sunt, neque cum Graeeia neque ulla cum gente sunt
conferenda. Quae enim tanta gravitaS, quae tanta con-
stantia, magnitudo animi, probitas, fides, quae tam ex-
Β

