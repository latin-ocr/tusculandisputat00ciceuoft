26 ‘ruscorum »mpura-rmus· [77—79.

aliud potius, si quidem vel dii ipsi vel cum diis futuri
sumus, A. Quid refert? Μ. Adsunt enim, qui haec
non probent. Ego autem numquam ita te in hoc ser-
mone dimittam, ulla ratione ut mors tibi videri malum
possit.

77 Α. Qui potest, quum ista cognoverim? M. Qui
possit, rogas? Catervae veniunt contra dicentium, nec
solum Epicureorum, quos equidem non despicio, sed
neseio quo modo doctissimus quisque contemnit, acer-
rime autem deliciae meae, Dicaearchus, contra hanc irn-
mortalitatem disseruit. Is enim tres libros scripsit, qui
Lesbiaci vocantur, quod Mytilenis semro habetur, in
quibus vult efficere, animos esse mortales. Stoici autem
usuram nobis largiuntur, tamquam cornicibus3 diu man-
suros aiunt animos, semper, negant.

XXXII. Num non vis igitur audire, cur, etiam si ita
sit, mors tamen non sit in malis? A. Ut videtur3 sed

78 me nemo de immortalitate depellet. Μ. Laudo id
quidem3 esti nihil nimis oportet confidere. Movemur
enim saepe aliquo acute concluso, labamus mutamusque
sententiam clarioribus etiam in rebus3 in his est enim
aliqua obscuritas. Id igitur si acciderit, simus armati.
A. Sane quidem ς sed, ne aecidat, providebo. ἱ

M. Numquid igitur est caussae, quin amicos nostros
Stoicos dimittamus ’ἶ eos dico, qui aiunt animos manere,
e corpore quum excesserint, sed non semper. A. Istos
vero: qui, quod tota in hac caussa difficillimum est,
suscipiant, posse animum manere corpore vacantem3
illud autem, quod non modo facile ad credendum est,
sed, eo concesso, quod volunt, consequen8‚ id vero non
dant, ut, quum diu permanserit, ne intereat. M. Bene
reprehendis, et se isto modo res habet.

79 Credamus igitur Panaetio a Platone suo dissentienti ’ἶ
Quem enim omnibus locis divinum, quem sapientissi-
mum, quem sanctissimum, quem Homerum philoso-
phorum appellat, hujus hane unam sententiam de immor—
talitate animorum non probat. Vult enim, quod nemo
negat, quicquid natum sit, interire3 nasci autem animos3
quod declaret eorum similitudo, qui procreentur, quae
etiam in ingeniis, non solum in corporibus appareat.
Alteram autem affert rationem: nihil esse, quod doleat,
quin id aegrum esse quoque possit3 quod autem in

