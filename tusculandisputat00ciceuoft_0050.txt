42 Tuscumm mSPUTATloNs. [4, 5.

ignari, multos studiose contra esse dicturos : quod vitare
nullo modo potuimus, nisi nihil omnino scriberemus.
Etenim si orationes, quas nos multitudinis judicio pro-
bari volebamus (popularis est enim illa facultas, et
effectus eloquentiae est audientium approbatio); sed si
reperiebantur nonnulli, qui nihil laudarent, nisi quod se
imitari posse confiderent, quemque sperandi sibi, eundem
bene dicendi finem proponerent et, quum obruerentur
copia sententiarum atque verborum, jejunitatem et fa-
mem se malle quam ubertatem et copiam dicerent (unde
erat exortum genus Atticorum, iis ipsis, qui id sequi se
profitebantur, ignotum3 qui jam conticuerunt paene ab

4 ipso foro irrisi) : quid fututum putamus, quum adjutore
populo, quo utebamur antea, nunc minime nos uti posse
videamus ἲ Est enim philosophia paucis contenta judi-
cibus, multitudinem consulto ipsa fugiens, eique ipsi et
suspecta et invisa, ut vel, si quis universam velit vitu-
perare, secundo id populo facere possit, vel, si in eam,
quam nos maxime sequimur, conetur invadere, magna
habere possit auxilia a reliquorum philosophorum disci-
plinis.

II. Nos autem universae philosophiae vituperatoribus
respondimus in Hortensi03 pro Academia autem quae
dicenda essent, satis accurate in Academicis quattuor
libris explicata arbitramur; sed tame'n tantum abest, ut
scribi contra nos nolimus, ut id etiam maxime optemus.
In ipsa enim Graecia philosophia tanto in honore num-
quam fuisset, nisi doctissimorum contentionibus dissen-
sionibusque viguisset.

5 Quam ob rem hortor omnes, qui facere id possunt, ut
hujus quoque generis laudem jam languenti Graeciae
eripiant et perferant in hanc urbem, sicut reliquas omnes,
quae quidem erant expetendae, studio atque industria sua
majores nostri transtulerunt. Atque oratorum quidem
laus, ita, ducta ab humili, venit ad summum, ut jam,
quod natura fert in omnibus fere rebus, senescat bre-
vique ternpore ad nihilum ventura videatur; philoso-
phia nascatur Latinis quidem litteris ex his temporibus,
eamque nos adjuvemus nosque ipsos redargui refellique
patiamur. Quod ii serunt animo iniquo, qui certis qui-
busdam destinatisque sententiis quasi addicti et conse-
crati sunt eaque necessitate constricti, ut etiam, quae non

