103-106.] BOOK v. cHAP. 35—37. 149

deficiat, si velim paupertatis caussam defendere. Aperta

Δ enim res est et quotidie nos ipsa natura admonet, quam

paucis, quam parvis rebus egeat, quam vilibus.
XXXVI. Num igitur ignobilitas aut humilitas aut

’ etiam popularis offensio sapientem beatum esse prohibe-

bit? Vide, ne plus commendatio in vulgus et haec quae
expetitur gloria molestiae habeat quam voluptatis. Le·
viculus sane noster Demosthenes, qui illo susurro delec-
tari se dicebat aquam ferentis mulierculae, ut mos in
Graecia est, insusurrantisque alteri: Hic est ille Demos-
thenes. Quid hoc levius? At quantus orator! Sed
apud alios loqui videlicet didicerat, non multum ipse
secum. Intelligendum est igitur, nec gloriam popularem
ipsam per sese expetendam nec ignobilitatem extime-
scendam. Vem' Athenas, inquit Democritus, neque me
quisquam ibi aynovit. Constantem hominem et gravem,
qui glorietur, a gloria se afuisse! An tibicines iique,
qui fidibus utuntur, suo, non multitudinis arbitrio
cantus numerosque moderantur: vir sapiens, multo arte
majore praeditus, non quid verissimum sit, sed quid velit
vulgus, exquiret? An quicquam stultius, quam, quos
singulos sicut operarios barbarosque contemnas, eos
aliquid putare esse universos? Ille vero nostras am-
bitiones levitatesque contemnet honoresque populi etiam
ultro delatos repudiabit; nos autem eos nescimus, ante—
quam poenitere coepit, contemnere.

Est apud Heraclitum physicum de principe Ephe-
siorum Hermodoro: universos ait Ephesios esse morte
multandos, quod, quum civitate expellerent Hermo-
dorum, ita locuti sint: Nemo de nobis unus excellat,-
sin quis exstiterit, alio z'n loco et apud alios sit.—An hoc
non ita fit omni in populo? nonne omnem exsuperan-
tiam virtutis oderunt? Quid? Aristides (malo enim
Graecorum quam nostra proferre) nonne ob eam caussam
expulsus est patria, quod praeter modum justus esset?
Quantis igitur molestiis vacant, qui nihil omnino cum
populo contrahunt! Quid est enim dulcius otio litte-
rato? iis dico litteris, quibus infinitatem rerum atque
naturae et in hoc ipso mundo caelum, terras, maria cog-
noscimus.

XXXVII. Contempto igitur honore, contempta etiam

pecunia, quid relinquitur, quod extimescendum sit?
0 3

'l o :J

104

105

106

