74—76.] Boox 1. cHAP. 30, 31. 25

iis saepe usu venit, qui quum acriter oculis deficientem
solem intuerentur, ut adspectum omnino amitterent;
'sic mentis acies se ipsa intuens nonnumquam hebescit, ob
eamque caussam contemplandi diligentiam amittimus.
-Itaque dubitans, circumspectam, haesitans, multa ad-
versa reverens, tamquam in rate in mari immenso nostra
vehitur oratio.

Sed haec et vetera et a Graecis. Cato autem sic abiit
e vita, ut caussam moriendi nactum se esse gauderet.
Vetat enim dominans ille in nobis deus injussu hinc nos
suo demigrare3 quum vero caussam justam deus ipse
dederit, ut tunc Socrati, nunc Catoni, saepe multis, nae
iHe, mediusfidius, vir sapiens laetus ex his tenebris in
lucem illam excesserit. Nec tamen illa vincla carceris
ruperit (leges enim vetant), sed tamquam a magistratu
aut ab aliqua potestate legitima, sic a deo evocatus atque
emissus exierit. Tota enim philosophorum vita, ut ait
idem, commentatio mortis est.

XXXI. Nam quid aliud agimus, quum a voluptate, id est
a corpore, quum a re familiari, quae est ministra et famula
corporiS‚ quum a re publica, quum a negotio omni sevo-
camus animum? quid, inquam, tum agimus, nisi ani-
mum ad se ipsum advocamus, secum esse cogimus maxi-
meque a corpore abducimus‘? Secernere autem a cor-
pore animum ecquidnam aliud est quam emori discere?
Quare hoc commentemur, mihi crede, disjungamusque
nos a corporibus, id est, consuescamus mori. Hoc et,
dum erimus in terris, erit illi caelesti vitae simile, et
quum illuc ex his vinclis emissi feremur, minus tarda-
bitur cursus animorum. Nam qui in compedibus cor-
poris semper fuerunt, etiam, quum soluti sunt, tardius
ingrediuntur, ut ii, qui ferro vincti multos annos fuerunt.
Quo quum venerimus, tum denique vivemus. Nam
haec quidem vita mors est, quam lamentari possem, si
liberet.

A. Satis tu quidem in Consolatione es lamentatus:
quam quum lego, nihil malo, quam has res relinquere ;
his vero modo auditis, multo magis. M. Veniet tempus
et quidem celeriter et sive retractabis sive properabis3
volat enim aetas. Tantum autem abest ab eo, ut malum
mors sit, quod tibi dudum videbatur, ut verear, ne
homini nibil sit non malum aliud certe, sed nihil bonum

D

