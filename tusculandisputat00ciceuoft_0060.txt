52 Tuscunfm DISPUTATmNS. [35—37.

quum ibi essem, audiebam, ad necem; quorum non
modo nemo exclamavit umquam, sed ne ingemuit qui-
dem. Quid ergo? hoc pueri possunt, viri non poterunt?
et mos valet, ratio non valebit?

3-5 XV. Interest aliquid inter laborem et dolorem3 sunt
finitima omnino, sed tamen differt aliquid. Labor est
functio quaedam vel animi vel corporis gravioris operis
et muneris; dolor autem motus asper in corpore, alienus
a sensibus. Haee duo Graeci illi, quorum copiosior est
lingua quam nostra, uno nomine appellant. ltaque in-
dustrios homines illi studiosos vel potius amantes doloris
appellant, nos commodius laboriosos. Aliud est enim
laborare, aliud dolere. Ο verborum inops interdum,
quibus abundare te semper putas, Graecia Σ Aliud, in·
quam, est dolere, aliud laborare. Quum varices seca-
bantur C. Mario, dolebat; quum aestu magno ducebat
agmen, laborabat. Est inter haec quaedam tamen simi-
litudo. Consuetudo enim laborum perpessionem dolo-

36 rum efficiet faciliorem. Itaque illi, qui Graeciae formam
rerum publicarum dederunt, corpora juvenum firmari
labore volucrunt. Quod Spartiatae etiam in feminas

*transtulerunss quae ceteris in urbibus mollissimo cultu

parietum umbris occuluntur. Illi autem voluerunt nihil
horum simile esse

apud Lacaenas viraines,
Quibus magis palaestra, Eurota, sol, pulvis, labor,
Militia in studio est, quain fertilitas barbara.
Ergo his laboriosis exercitationibus et dolor intercurrit
nonnumquam: impelluntur, feriuntur, abjiciuntur, ca-
dunt3 et ipse labor quasi callum quoddam obducit
dolori.

37 XVI. Militiam vero (nostram dico, non Spartiata-
rum, quorum procedit agmen ad tibiam, nec adhibetur
ulla sine anapaestis pedibus hortatio)—nostri exercitus
primum unde nomen habeant, vides; deinde, qui labor,
quantus agminis: ferre plus dimidiati mensis cibaria3
serre, si quid ad usum velint; ferre vallum. Nam scu-
tum, gladium, galeam in onere nostri milites non plus
numerant, quam humeros, lacertos, manus. Arma enim
membra militis esse dicunt. Quae quidem ita geruntur
apte, ut, si usus ferat, abjectis oneribus, expeditis armis,
ut membris, pugnare possint. Quid ’.Ι exercitatio legio-

