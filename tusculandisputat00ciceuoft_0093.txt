65—67.] BOOK 111. anP. 27, 28. 85

Quid ille Terentianus Ipse se poeniens, id est Ἑαυτὸν 65
τιμωρούμενος ’ἔ

’ Decrevi tantisper me minus injuriae,

Chremes, meo gnato facere, dum fiam miser.

- Hic decernit, ut miser sit. Num quis igitur quicquam

decernit invitus ἲ

Malo quidem me quovis dignum deputem.

Malo se dignum deputat, nisi miser sit. Vides ergo,
opinionis esse, non naturae malum. Quid, quos res
ipsa lugere prohibet? ut apud Homerum quotidianae
neces interitusque multorum sedationem maerendi affe-
runt, apud quem ita dicitur:
Namque nimis multos atque omni luce cadentes
Cernimus, ut nemo possit maerore vacare.

Quo magis est aequom tumulis mandare peremptos
Firmo animo et luctum lacrimis finire diurnis.

Ergo in potestate est abjicere dolorem, quum velis, tem· 66
pori servientem. An est ullum tempus (quoniam qui-
dem res in nostra potestate est), cui non ponendae curae
et aegritudinis caussa serviamus?

Constabat eos, qui concidentem vulneribus Cn. Pom-
peium vidissent, quum in illo ipso acerbissimo miserri-
moque spectaculo sibi timerent, quod se classe hostium
circumfusos viderent, nihil aliud tum egisse, nisi ut
remiges hortarentur et ut salutem adipiscerentur fuga;
posteaquam Tyrum venissent, tum afflictari lamenta-
rique coepisse. Timor igitur ab iis aegritudinem potuit
repellere, ratio ac sapientia vera non poterit?

XXVIII. Quid est autem, quod plus valeat ad po-
nendum dolorem, quam quum est intellectum, nihil
profici et frustra esse susceptum? Si igitur deponi
potest, etiam non suscipi potest. Voluntate igitur et
judicio suscipi aegritudinem, confitendum est. quue 67
indicatur eorum patientia, qui, quum multa sint saepe
perpessi, facilius ferunt, quicquid accidit, obduruisseque
jam sese contra fortunam arbitrantur, ut ille apud Euri-
pidem:

Si mihi nunc tristis primum illuxisset dies
Nec tam aerumnoso navigavissem salo,
Esset dolendi caussa, ut inff‘ecto e‘quulei

Fren6 repente tactu exagitantur novo 3
Sed jam subactus miseriis obt6rpui¹

