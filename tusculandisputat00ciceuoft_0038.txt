88

89

90

30 TUSCULAN DISPUTATroNs. [88—90.

sit aptum, non careas, etiam si sentias te non habere.
Hoc premendum etiam atque etiam est argumentum,
confirmato illo, de quo, si mortales animi sunt, dubitare
non possumus, quin tantus interitus in morte sit, ut ne
minima quidem suspicio sensus relinquatur; hoc igitur
probe stabilito et fixo, illud excutiendum est, ut sciatur,
quid sit carere, ne relinquatur aliquid erroris in verbo.
Carere igitur hoc significat: egere eo, quod habere velis.
Inest enim velle in carendo, nisi quum sic tamquam in
febri dicitur alia quadam notione verbi. Dicitur enim
alio modo etiam carere, quum aliquid non habeas et
non habere te sentias, etiam si id facile patiare. Carere
in morte non dieitur, nec enim esset dolendum3 dicitur
illud, bono carere, quod est malum. Sed ne vivus qui-
dem bono caret, si eo non indiget. Sed in vivo intelligi
tamen potest, regno te carere3 dici autem hoc in te satis
subtiliter non potest3 posset in Tarquinio, quum regno
esset expulsus3 at in mortuo ne intelligi quidem3 ca-
rere enim sentientis est, nec sensus iu mortuo : ne carere
quidem igitur in mortuo est.

XXXVII. Quamquam quid opus estin hoc philosophari,
quum rein non magno opere philosophia egere videamus?
Quoties non modo ductores nostri, sed universi etiarm
exercitus ad non dubiam mortem concurrerunt! Quae
quidem si timeretur, non L. Brutus arcens eum reditu
tyrannum, quem ipse expulerat, in proelio concidisset3
non cum Latinis decertans pater Decius, cum Etruscis
filius, cum Pyrrho nepos, se hostiurn telis objecissent3
non uno bello pro patria cadentes Scipiones Hispania
vidisset, Paullum et Geminum Cannae, Venusia Marcel-
lum‚<Litana Albinum, Lucania Gracchum. Num quis
horum miser hodie ? Ne tum quidem post spiritum
extremum. Nec enim potest esse miser quisquam sensu
perempto.

At id ipsum odiosum est, sine sensu esse.——Odi0sum‚
si id esset carere. Quum vero perspicuum sit, nihil
posse in eo esse, qui ipse non sit: quid potest esse in eo
odiosum, qui nec careat nec sentiat? Quamquam hoc
quidem nimis saepe; sed e0, quod in hoc inest omnis
animi contractio ex metu mortis. Qui enim satis viderit,
id quod est luce clarius, animo et corpore consumpto
totoque animante deleto et facto interitu universo, illud

