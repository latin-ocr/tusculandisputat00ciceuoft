13—15.] BOOK v. enar. 4—6. 123

mo ad bene vivendum satisne est praesidii in virtute?
μ Α. Certe satis. M. Potes igitur aut, qui male vivat,
non eum miserum dicere, aut quem bene fateare, eum
negare beate vivere? A. Quidni possim? nam etiam
in tormentis recte, honeste, laudabiliter et ob eam rem
bene vivi potest, dummodo intelligas, quid nunc dicam
bene. Dico enim constanter, graviter, sapienter, for-
titer. Haec etiam in eculeum conjiciuntur, quo vita
non adspirat beata. M. Quid igitur? solane beata
vita, quaeso, relinquitur extra ostium limenque carceris,
quum constantia, gravitas, fortitudo, sapientia reliquae-
que virtutes rapiantur ad tortorem nullumque recusent
nec supplicium nec dolorem? A. Tu, si quid es fac-
turus, nova aliqua conquiras oportet. Ista me minime
movent, non solum quia pervulgata sunt, sed multo
magis, quia, tamquam levia quaedam vina nihil valent
in aqua, sic Stoicorum ista magis gustata quam potata
delectant. Velut iste chorus virtutum in eculeum im-
positus imagines constituit ante oculos cum amplissima
dignitate, ut ad eas cursim perrectura nec eas beata vita
a se desertas passura videatur. Quum autem animum
ab ista pictura imaginibusque virtutum ad rem verita-
temque traduxeris, hoc nudum relinquitur, possitne quis
beatus esse, quam diu torqueatur. Quam ob rem hoc
nunc quaeramus; virtutes autem, noli vereri, ne ex-
postulent et querantur se a beata vita esse relictas3 si
enim nulla virtus prudentia vacat, prudentia ipsa hoc
videt, non omnes bonos esse etiam beatos, multaque de
M. Atilio, Q. Caepione, Μ’. Aquilio recordatur, beatam-
que vitam (si imaginibus potius uti quam rebus ipsis
placet) conantem ire in eculeum retinet ipsa prudentia
negatque ei cum dolore et cruciatu quicquam esse cotn-
mune.

VI. M. Facile patior te isto modo agere, etsi ini-
quum est praescribere mihi te, quem ad modum a me
disputari velis. Sed quaero, utrum aliquid actum supe-
rioribus diebus an nihil arbitremur? A. Actum vero
et aliquantum quidem. M. Atqui si ita est, profligata
jam haec et paene ad exitum adducta quaestio est. A.
Quo tandem modo? M. Quia motus turbulenti jacta—
tionesque animorum incitatae et impetu inconsiderato
elatae, rationem omnem repellentes, vitae beatae nullam

M 2

14

15

