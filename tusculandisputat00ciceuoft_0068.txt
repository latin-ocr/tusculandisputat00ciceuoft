60 TuscoLAN DISPUTATIONS. [58—61.

58 Atque hoc praeceptum, quod de dolore datur, patet
latius. Omnibus enim rebuS‚ non solum dolori, simili
contentione animi resistendum est. Ira exardescit,
libido concitatur: in eandem arcem confugiendum est,
eadem sunt arma sumenda. Sed quoniam de dolore
loquimur, illa omittamus. Ad serendum igitur dolorem
placide atque sedate plurimum proficit toto pectore, ut
dicitur, cogitare, quam id honestum sit. Sumus enim
natura, ut ante dixi (dicendum est enirn saepius), studio-
sissimi appetentissimique honestatis: cujus si quasi
lumen aliquod adspeximus, nihil est, quod, ut eo poti-
amur, non parati simus et serre et perpeti. Ex hoc
cursu atque impetu animorum ad verani laudem atque
honestatem illa pericula adeuntur in proeliis; non sen--
tiunt viri fortes in acie vulnera, vel sentiunt, sed mori
malunt, quam tantum modo de dignitatis gradu demo-

59 veri. Fulgentes gladios hostium videbant Decii, quum
in aciem eorum irruebant. His levabat omnem vul-
nerum metum nobilitas mortis et gloria. Num tum
ingemuisse Epaminondam putas, quum una cum san-
guine vitam effluere sentiret ’ἐ imperantem enim patriam
Lacedaemoniis relinquebat, quam acceperat servientem.
Haec sunt solatia, haec fomenta summorum dolorum. x

(50 XXV. Dices, quid in pace? quid domi? quid in
lectulo? Ad philosophos me revocas, qui in aciem non
saepe prodeunt. E quibus homo sane levis, Heracleotes
Dionysius, quum a Zenone fortis esse didicisset, a dolore
dedoctus est. Nam quum ex renibus laboraret, ipso in
ejulatu clamitabat, falsa esse illa, quae antea de dolore
ipse sensisset. Quem quum Cleanthes condiscipulus
rogaret, quaenam ratio eum de sententia deduxisset, re-
spondit: ‘⁶ Quia, quum tantum operae philosophiae de-
dissem, dolorem tamen ferre non possem, satis esset
argumenti, malum esse dolorem. Plurimos autem annos
in philosophia consumpsi3 nec ferre possum3 malum
est igitur dolor.'’ Tum Cleanthem, quum pede terram
percussisset, versum ex Epigonis ferunt dixisse ε

Audisne haec, AmphiarAe, sub terram abdite ἓ

61 Zenonem significabat, a quo illum degenerare dolebat. At
non noster Posidonius, quein et ipse saepe vidi, et id
dicam, quod solebat narrare Pompeius : se, quum Rho-

