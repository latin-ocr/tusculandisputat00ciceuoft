22 TUSCULAN DISPUTATIONS. [66‚ 67.

meden ab dis raptum ait propter sormam, ut Jovi bi-
bere ministraret3 non justa caussa, cur Laomedonti
tanta fieret injuria. Fingebat h'aec Homerus et hu-
mana ad deos transferebat3 divina mallem ad nos.
Quae autem divina? Vigere, sapere, invenire, memi-
nlsse.

Ergo animus, qui, ut ego dieo, divinus est, ut Euri-
pides dicere audet, deus3 et quidem, si deus aut anima
aut ignis est, idem est animus hominis. Nam ut illa
natura caelestis et terra vacat et humore, sic utriusque
harum rerum humanus animus est expers. Sin autem
est quinta quaedam natura, ab Aristotele inducta pri-
mum, haec et deorum est et animorum. Hanc nos
sententiam secuti his ipsis verbis in Consolatione hoc
express1mus :

66 XXVII. “Animorum nulla in terris origo inveniri
potest. Nihil. enim est in animis mixtum atque con-
cretum, aut quod ex terra natum atque fictum esse
videatur3 nihil ne aut humidum quidem aut flabile aut
igneum. His enirn in naturis nihil inest, quod vim
memoriae, mentis, cogitationis habeat, quod et praeterita
teneat et futura provideat et complecti possit praesentia:
quae sola divina sunt, nec invenietur umquam, unde acl
hominem venire possint, nisi a deo. Singularis est igitur
quaedam natura atque vis animi, sejuncta ab his usitatis
notisque naturis. Ita, quicquid est illud, quod sentit,
quod sapit, quod vivit, quod viget, caeleste et divinum
ob eamque rem aeternum sit necesse est. Nec vero deus
ipse, qui intelligitur a nobis, alio modo intelligi potest,
nisi mens soluta quaedam et libera, segregata ab omni
concretione mortali, omnia sentiens et movens, ipsaque

67 praedita motu sempiterno.'' Hoc e genere atque eadem
e natura est humana mens.

Ubi igitur aut qualis est ista mens ?—Ubi tua aut
qualis? potesne dicere? an, si omnia ad intelligendum
non habeo, quae habere vellem, ne iis quidem, quae
habeo, mihi per te uti licebit Y—Non valet tantum ani-
mus, ut se ipsum ipse videat3 at ut oculus, sic animus
se non videns alia cernit. Non videt autem. quod mini-
mum est, formam suam; fortasse ! quamquam id quoque3
sed relinquamus; vim certe, sagacitatem, memoriam,
motum, celeritatem videt. Haec magna, haec divina,

