12—14.] BOOK 111. cunr. 5—7. 67

est scripturn, si insanus, sed, SI vaosvs ESCIT. Stulti-
tiam enim censuerunt, constantia, id est sanitate, va-
cantem, posse tamen tueri mediocritatem officiorum et
vitae communem cultum atque usitatum 3 furorem autem

ἡ esse rati sunt mentis ad omnia caecitatem. Quod quum
majus esse videatur quam insania, tamen ejusmodi est,
ut furor in sapientem cadere possit, non possit insania.
Sed haec alia quaestio est3 nos ad propositum rever-
tamur.

VI. Cadere, opinor, in sapientem aegritudinem tibi12
dixisti videri. A. Et vero ita existimo. M. Humanum
id quidem, quod ita existimas. Non enim silice nati
sumus, sed est natura fere in animis tenerum quiddam
atque molle, quod aegritudine, quasi tempestate, qua-
tiatur. Nec absurde Crantor ille, qui in nostra Acade-
mia vel in primis fuit nobilis: ‘⁶ Minime, inquit, assentior
iis, qui istam nescio quam indolentiam magno opere
laudant, quae nec potest ulla esse nec debet. Ne aegrotus
sim; sin, inquit, qui fuerat, sensus adsit, sive secetur
quid sive avellatur a corpore. Nam istuc nihil dolere
non sine magna mercede contingit immanitatis in animo,
stuporis in corpore.”—Sed videamus, ne baec oratio sit 13
hominum assentantium nostrae imbecillitati et indul-
gentium mollitudini3 nos autem audeamus non solum
ramos amputare miseriarum, sed omnes radicum fibras
evellere. Tamen aliquid relinquetur fortasse3 ita sunt
altae stirpes stultitiae3 sed relinquetur id solum, quod
erit necessarium. Illud quidem sic habeto, nisi sanatus
animus sit, quod sine philosophia fieri non potest, finem
miseriarum nullum fore. Quamobrem, quoniam coepi-
mus, tradamus nos ei curandos: sanabimur, si volemus.
Et progrediar quidem longius: nonenim de aegritudine
solum, quamquam id quidem primum, sed de omni animi,
ut ego posui, perturbatione (morbo, ut Graeci volunt)
explicabo. Et primo, si placet, Stoicorum more agamus,
qui breviter adstringere solent argumenta3 deinde nostro
instituto vagabimur.

VII. Qui fortis est, idem est fidens ;—quoniam eon· 14·
fidens mala consuetudine loquendi in vitio ponitur,
ductum verbum a confide-ndo, quod laudis est.-Qui
autem est fidens, is profecto non extimescit: discrepat
enim a timendo confidere. Atque in quem cadit aegri-

