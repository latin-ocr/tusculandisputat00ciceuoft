1—3.] Boon 11. CHAP. 27. ΒοοΚ 111. CHAP. l, 2. 63

Haec fere hoc tempore putavi esse dicenda. Sed tu
‚fortasse in sententia permanes. A. Minime vero; me-
que biduo duarum rerum, quas maxime timebam, spero
liberatum metu. M. Cras ergo ad clepsydram (sic enim
*diximus); sed tibi hoc video non posse deberi. A. Ita
prorsus. 'Et illud quidem ante meridiem; hoc eodem
tempore. M. Sic faciemus, tuisque optimis studiis
obsequemur.

LIBER TERTIUS.

I. QUIDNAM esse, Brute, caussae putem, cur, quum
constemus ex animo et corpore, corporis curandi tuendi-
que caussa quaesita sit ars ejusque utilitas deorum im-
mortalium inventioni consecrata3 animi autem medicina
nec tam desiderata sit, antequam inventa, nec tam culta,
posteaquam cognita est, nec tam multis grata et probata,
pluribus etiam suspecta et invisa? An, quod corporis
gravitatem et dolorem animo judicamus, animi morbum
corpore non sentimus? Ita fit, ut animus de se ipse
tum judicet, quum id ipsum, quo judicatur, aegrotet.

Quodsi tales nos natura genuisset, ut eam ipsam in-
tueri et perspicere eademque optima duce cursum vitae
conficere possemus, haud erat sane, quod quisquam
rationem ac doctrinam requireret. Nunc parvulos nobis
dedit igniculos, quos celeriter malis moribus opinioni-
busque depravati sic restinguimuS, ut nusquam naturae
lumen appareat. Sunt enim ingeniis nostris semina
innata virtutum, quae si adolescere liceret, ipsa nos ad
beatam vitam natura perduceret. Nunc autem, simul
atque editi in lucem et suscepti sumus, in omni con-
tinuo pravitate et in summa opinionum perversitate ver<
samur3 ut paene cum lacte nutricis errorem suxisse
videamur. Quum vero parentibus redditi, dein magis-
tris traditi sumus, tum ita variis imbuimur erroribus,
ut vanitati veritas et opinioni confirmatae natura ipsa
cedat.

II. Accedunt etiam poetae, qui, quum magnam spe-
ciem doetrinae sapientiaeque prae se tulerunt, audiuntur,
leguntur, ediscuntur et inhaerescunt penitus in mentibu83

<³2
0

N>

3

