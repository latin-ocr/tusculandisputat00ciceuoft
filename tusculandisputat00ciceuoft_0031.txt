68-70.] BOOK 1. anr. 28, 29. 23

haec sempiterna sunt. Qua facie quidem sit aut ubi
habitet, ne quaerendum quidem est.
’ XXVIII. Ut, quum videmus speciem primum cando-
remque caeli, dein conversionis celeritatem tantam, quan-
-tam cogitare non possumus3 tum vicissitudines dierum
ac noctium commutationesque temporum quadripartitas
ad maturitatem frugum et ad temperationem corporum
aptas ; eorumque omnium moderatorem et ducem solem ;
lunamque accretione et deminutione luminis, quasi
fastorum, notantem et significantem dies ; tuin in eodem
orbe in duodecim partes distributo quinque stellas ferri
eosdem cursus constantissime servantes disparibus inter
se motibus3 nocturnamque caeli formam undique sideri-
bus ornatam3 tum globum terrae eminentem e mari,
fixum in medio mundi universi loco, duabus oris distan-
tibus habitabilem et cultum, quarum altera, quam nos
incolimus,

Sub axe posita ad ste‘llas septem, unde horrifer

Aquildnis stridor ge‘lidas molitur nives,
altera australis, ignota nobis, quam vocant Graeci ἀντί-
χθονα ; ceteras partes incultas, quod aut frigore rigeant
aut urantur calore3 hic autem, ubi habitamus, non in·
termittit suo tempore

Caelfim nitescere, arbores frondescere,

Vite's laetificae pampinis pubescere,

Rami bacarum ubertate incurvescere,

Segete's largiri fruges, florere omnia,

Fonte's scatere, herbis przita convestirier ;
tum multitudinem pecudum partim ad vescendum, partim
ad cultus agrorum, partim ad vehendum, partim ad cor-
pora vestienda3 hominemque ipsum quasi contemplato-
rem caeli ac deorum eorumque cultorem3 atque hominis
utilitati agros omnes et maria parentia: haec igitur et
alia innumerabilia quum cernimus, possumusne dubitare,
quin iis praesit aliquis vel effector, si haec nata sunt, ut
Platoni videtur, vel, si semper fuerunt, ut Aristoteli
placet, moderator tanti operis et muneris ἲ Sic mentem
hominis, quamvis eam non videas, ut deum non vides,
tamen, ut deum agnoscis ex operibus ejus, sic ex memo-
ria rerum et inventione et celeritate motus omnique pul-
chritudine virtutis vim divinam mentis agnoscito.

XXIX. In quo igitur loco est? Credo equidem in

68

69

