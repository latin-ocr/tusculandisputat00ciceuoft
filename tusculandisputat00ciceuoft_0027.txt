56—58.] 3001( 1. cHAP. 24. 19

ii, qui a Platone et Socrate et ab ea familia dissident,
· appellandi videntur): non modo nihil umquam tam ele-
ganter explicabunt, sed ne hoc quidem ipsum quam
ἶ subtiliter conclusum sit, intelligent. Sentit igitur animus
se moveri3 quod quum sentit, illud una sentit, se visua,
non aliena moveri, nec accidere posse, ut ipse umquam
a se deseratur. Ex quo efficitur aeternitas—nisi quid
habes ad haec. A. Ego vero facile sum passus, ne in
mentem quidem mihi aliquid contra venire3 ita isti faveo
sententiae.

XXIV. M. Quid? illa tandem num leviora censeS‚
quae declarant inesse in animis hominum divina quaedam?
quae si cernerem quemadmodum nasci possent, etiam,
quemadmodum interirent, viderem. Nam sanguinem,
bilem, pituitam, ossa, nervos, venas, omnem denique
membrorum et totius corporis figuram videor posse di-
cere, unde concreta et quo modo facta sint; animum
ipsum, si nihil esset in eo, nisi id, ut per eum vivere-
muS‚ tam natura putarem hominis vitam sustentari, quam
vitis, quam arboris; haec enim etiam dicimus vivere.
Item si nihil haberet animus hominis, nisi ut appeteret
aut fugeret, id quoque esset ei commune cum bestiis.

Habet primum memoriam et eam infinitam rerum
innumerabilium, quam quidem Plato recordationem esse
vult vitae superioris. Nam in illo libro, qui inscribitur
Μένων, pusionem quendam Socrates interrogat quaedam
geometrica de dimensione quadrati. Ad ea sic ille re-
spondet, ut puer, et tumen ita faciles interrogationes sunt,
ut gradatim respondens eodem perveniat, quo si geome-
trica didicisset. Ex quo effici vult Socrates, ut discere
nihil aliud sit nisi recordari. Quem locum multo etiam
accuratius explicat in eo sermone, quem habuit eo ipso
die, quo excessit e vita: docet enim, quemvis, qui om-
nium rerum rudis esse videatur, bene interroganti re-
spondentem declarare, se non tum illa discere, sed
reminiscendo cognoscere ; nec vero fieri ullo modo posse,
ut a pueris tot rerum atque tantarum insitas et quasi
consignatas in animis notiones, quas ἑννοίας vocant,
haberemus, nisi animus, antequam in corpus intravisset,
in rerum cognitione viguisset. Quumque nihil esset, ut
omnibus locis a Platone disseritur (nihil enim putat esse,
quod oriatur et intereat, idque solum esse, quod semper

56

57

58

