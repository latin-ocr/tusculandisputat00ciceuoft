80—82.] Boox 1. cHAP. 32—34. 27

morbum cadat, id etiam interiturum 3 dolere autem
animos ς ergo etiam interire.

’ ΧΧΧΙΙΙ. Haec refelli possunt. Sunt enim igno-
rantis, quum de aeternitate animorum dicatur, de mente
dici, quae omni turbido motu semper vacet, non de par-
tibus iis, in quibus aegritudines‚ irae libidinesque versen-
tur, quas is, contra quem haec dicuntur, semotas a
mente et disclusas putat. Jam similitudo magis apparet
in bestiis, quarum animi sunt rationis expertes; homi-
num autem similitudo in corporum figura magis exstat,
et ipsi animi magni refert quali in corpore locati sint.
Multa enim e corpore exsistunt, quae acuant mentem,
multa, quae obtundant. Aristoteles quidem ait, omnes
ingeniosos melancholicos esse, ut ego me tardiorem esse
non moleste feram. Enumerat multos, idque quasi
constet, rationem, cur ita fiat, affert. Quodsi tanta vis
est ad habitum mentis in iis, quae gignuntur in corpore
(ea sunt autem, quaecunque sunt, quae similitudinem
faciant), nihil necessitatis affert, cur nascantur animi,
similitudo. Omitto similitudines. Vellem adesse pos-
set Panaetius3 vixit cum Africano3 quaererem ex eo,
cujus suorum similis fuisset Africani fratris nepos, facie
vel patris, vita omnium perditorum ita similis, ut esset
facile deterrimus; cujus etiam similis P. Crassi, et sapi-
entis et eloquentis et primi hominis, nepos, multorumque
aliorum clarorum virorum, quos nihil attinet nominare,
nepotes et filii.

Sed quid agimus ? oblitine sumus, hoc nunc nobis esse
propositum, quum satis de aeternitate dixissemus, ne si
interirent quidem animi, quicquam mali esse in morte?
A. Ego vero memineram, sed te de aeternitate dicentem
aberrare a proposito facile patiebar.

XXXIV. .M. Video te alte spectare et velle in caelum “

migrare. Spero foee, ut contingat id nobis. Sed fac,
ut isti volunt, animos non remanere post mortem : video
nOS, si ita sit, privari spe beatioris vitae ; mali vero quid
affert ista sententia? Fae enim sic animum interire, ut
corpus: num igitur aliquis dolor aut omnino post mor-
tem sensus in corpore est? Nemo id quidem dicit, etsi
Democritum insimulat Epicurus; Democritici negant.
Ne in animo quidem igitur sensus remanet, ipse enim
nusquam est. Ubi igitur malum est, quoniam nihil
D 2

Sto

Sl

