43—45.] BOOK 1. CHAP. 19. 15

ex quibus omnia constare dicuntur, ex inflammata anima
constat, ut potissimum videri video Panaetio, superiora
capessat necesse est. Nihil enim habent haec duo genera
proni et supera semper petunt. lta, sive dissipantur,
-procul a terris id evenit3 sive permanent et conservant
habitum suum, hoc etiam magis necesse est ferantur ad
caelum, et ab iis perrumpatur et dividatur crassus hic et
concretus aer, qui est terrae proximus. Calidior est enim
vel potius ardentior animus, quam est hic aer, quem modo
dixi crassum atque concretum: quod ex eo sciri potest,
quia corpora nostra, terreno principiorum genere confecta,
ardore animi concalescunt.

XIX. Accedit, ut eo facilius animus evadat ex hoc 43
aere, quem saepe jam appello, eumque perrumpat, quod
nihil est animo velocius, nulla est celeritas, quae possit
cum animi celeritate contendere. Qui si permanet in-
corruptus suique similis, necesse est ita feratur, ut pene-
tret et dividat omne caelum hoc, iu quo nubes, imbres
ventique coguntur, quod et humidum et caliginosum est.
propter exhalationes terrae. Quam regionem quum
superavit animus naturamque sui similem contigit et
agnovit, junctis ex anima tenui et ex ardore solis tem-
perato ignibus insistit et finem altius se efferendi facit.
Quum enim sui similem et levitatem et calorem adeptus
est, tamquam paribus examinatus ponderibuS‚ nullam in
partem movetur, eaque ei demum naturalis est sedes,
quum ad sui simile penetravit, in quo nulla re egens
aletur et sustentabitur iisdem rebus, quibus astra susten-
tantur et aluntur.

Quumque corporis facibus inflammari soleamus ad 44
omnes fere cupiditates, eoque magis incendi, quod iis
aemulemur, qui ea habeant, quae nos habere cupiamus:
profecto beati erimus, quum corporibus relictis et cupi·
ditatum et aemulationum erimus expertes ς quodque nunc
facimus, quum laxati curis sumus, ut spectare aliquid
velimus et visere, id multo tum faciemus liberius totosque
nos in contemplandis rebus perspiciendisque ponemus,
propterea quod et natura inest in mentibus nostris insa-
tiabilis quaedam cupiditas veri videndi, et 01ae ipsae
locorum illorum, quo pervenerimus, quo faciliorem nobis
cognitionem rerum caelestium, eo majorem cognoscendi
cupiditatem dabunt. Haec enim pulchritudo aetiam in 45

c 2

