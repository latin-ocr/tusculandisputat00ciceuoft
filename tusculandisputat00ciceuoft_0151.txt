81—-83,] BOOK v. cHAP. 28, 29. 143

quum tortoris os viderit, consistet virtutibusque omnibus
sine ullo animi terrore ad cruciatum profectis, resistet
’ extra fores (ut ante dixi) limenque carceris. Quid enim
ea foedius, quid deformius sola relicta, comitatu pulcher-
ν rimo segregata? Quod tamen fieri nullo pacto potest.
Nec enim virtutes sine beata vita cohaerere possunt nec
illa sine virtutibus. Itaque eam tergiversari non sinent 81
secumque rapient, ad quemcunque ipsae dolorem crucia-
tumqueducentur. Sapientis est enim proprium, nihil, quod
poenitere possit, facere, nihil invitum, splendide, con-
stanter, graviter, honeste omnia, nihil ita exspectare,
quasi certo futurum, nihil, quum acciderit, admirari, ut
inopinatum ac novum accidisse videatur, omnia ad suum
arbitrium referre, suis stare judiciis. Quo quid sit
beatius, mihi certe in mentem venire non potest.

Stoicorum quidem facilis conclusio est3 qui quum 82
finem bonorum esse senserint congruere naturae cumque
ea convenienter vivere, quum id sit in sapiente situm
non officio solum, verum etiam potestate: sequatur
necesse est, ut, cujus in potestate summum bonum, in
ejusdem vita beata sit. Ita fit semper vita beata sapi-
entis. Habes, quae fortissime de beata vita dici putem
et, quo modo nunc est, nisi quid tu melius attuleris,
etiam verissime.

XXIX. A. Melius equidem afferre. nihil possum3
sed a te impetrarim libenter, ut, nisi molestum sit, (quo-
niam te nulla vincula impediunt ullius certae disciplinae
libasque ex omnibus, quodcunque te maxime specie
veritatis movet,) quod paullo ante Peripateticos vete-
remque Academiam hortari videbare, ut sine retractatione
libere dicere auderent, sapientes esse semper beatissimos,
id velim audire, quem ad modum his putes consenta-
neum esse id dicere. Multa enim a te contra istam
sententiam dicta sunt et Stoicorum ratione conclusa.
M. Utamur igitur libertate, qua nobis solis in philoso- 83
phia licet uti, quorum oratio nihil ipsa judicat, sed ha-
betur in omnes partes, ut ab aliis possit ipsa per sese,
nullius auctoritate adjuncta, judicari. Et quoniam vi-
deris hoc velle, ut, quaecunque dissentientium philoso-
phorum sententia sit de finibus, tamen virtus satis habeat
ad vitam beatam praesidii: quod quidem Carneadem
disputare solitum accepimus, sed is, ut contra Stoicos,

